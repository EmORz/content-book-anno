	В новия си роман Кунц навлиза в най-закътаните ужаси на човешката душа и се опитва да проследи какво ни прави това, което сме. Трийсет и четири годишният Раян Пери има всичко на този свят — процъфтяващ бизнес, любима жена, живот, какъвто винаги е искал да води. И тогава се появяват първите симптоми. Само след няколко дни той е вече в списъка на най-нуждаещите се от ново сърце. Раян може да изгуби всичко и най-вече живота си. Година по-късно той отново се чувства като един милион долара на цяло. Бизнесът върви добре, опитва се дори да си върне момичето, което обича. И тогава започва да получава анонимни подаръци: кутия сърцевидни шоколадови бонбони за празника на влюбените Свети Валентин, медальон във формата на сърце. Но най-тревожеща е видеокасетата с подробна сърдечна операция и смразяващо послание: сърцето ти принадлежи на мен. Раян е преследван от тайнствена жена, която предявява права към всичко негово. Тя прилича като две капки вода на младата жена, чието сърце бие ритмично в гърдите му. И е дошла да си го вземе обратно.
