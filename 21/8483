	Ало, ало… Вдигате телефонната слушалка и чувате… приказки. И то какви! Приказките на счетоводителя Бианки за невероятните пътешествия на Джованино Денгуба, за приключенията на малката палавница Алиса, за носа, който един ден не издържал и избягал. Затворете очи и ще полетите заедно с онзи добър господин на въртележката в Чезенатико. А защо да не похапнете от двореца от сладолед?… Опитайте. Нужно е само желание и въображение, за да превърнете нашия мъничък свят — добър и лош, забавен и скучен, весел и тъжен — в една приказка без край.
	Ало!… Чувате ли гласа на милия господин Бианки? Не?! Тогава включете факса…


	Джани Родари (1920–1980) е известен в целия свят италиански писател, автор на „Приключенията на Лукчо“, „Джелсомино в страната на лъжците“, „Приказки по телефона“, „Продавач на надежда“, „Граматика на фантазията“ и др. Книгите му отдавна са станали любимо четиво и за деца, и за възрастни. Носител е на наградата „Андерсен“ за 1970 г.
