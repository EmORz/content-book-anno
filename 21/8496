C>
	До: вас
	От: „Човешки ресурси“
	Отн.: тази книга
	Уважаеми читателю,
	Това е автоматично съобщение от отдел „Човешки ресурси“ на „Ню Йорк Джърнъл“, водещо нюйоркско издание. Уведомяваме Ви, че според информацията, с която разполагаме, Вие не познавате тази книга.
	Какво чакате? В нея има:
	• хумор
	• любов
	• полезни кулинарни съвети
	• кучета порода „датски дог“
	• изложена на опасности героиня
	• скулптури на делфини, направени от изхвърлени на брега дървета
	По-добре не се колебайте. Моля, отидете в книжарница, където продавачката ще ви съдейства, за да си купите книгата.
	Ние в „Ню Йорк Джърнъл“ сме екип. Печелим или губим като такъв. Не искате ли да принадлежите на този печеливш екип?
@	С уважение, отдел „Личен състав“
@	„Ню Йорк Джърнъл“
	_Напомняме ви, че ако не прочетете горепосочената книга, няма да имате шанс да попаднете сред общността от почитателите на тази авторка._
	_Това съобщение е поверително и не може да се ползва от лица, които не са негови получатели. Ако сте получили това съобщени в резултат на техническа грешка, моля уведомете подателя и изтриите съобщението от пощенската си кутия или всякакви други запаметяващи механизми._
C$
	Действието на дебютния роман за възрастни на Мегън Кабът (известна с изключително успешната си тийнейджърска поредица „Дневниците на принцесата“) разчита на страхотно забавни и остроумни електронни съобщения (имейли). Журналистката, отразяваща жълтите новини на Ню Йорк Сити, Мелиса Фулър е пословична с темата Уинона Райдър и склонността на актрисата да си хваща неподходящи гаджета. След ужасно закъснение за работа една сутрин, тя се извинява на колегите си в New York Journal… Оправданието е, че има опит за убийство на възрастната съседка г-жа Фридландър, след което тя изпада в кома. Вярна на себе си и състрадателната си душа Мел започва да се грижи за многобройните домашни любимци на пострадалата… И очаква да се появи отмяната в лицето на племенника на г-жа Фридландър Макс, известен моден фотограф, плейбой и голям сваляч. Мел обаче не проумява това всеобщо мнение. Тя се запознава със земен, забавен и мил Макс. Въпреки странното му предпочитание да бъде наричан Джон, тя започва да се среща с него и открива, че и той като нея обича да чете Стивън Кинг и да следи природните бедствия. Не след дълго тя е луда по него, а майка упорито изпраща все същите съобщения: „Сложи пръстена на ръката си, преди да преспиш с него, скъпа.“ Един ден тя получава мистериозен имейл, разкриващ, че възлюбеният не е това, за което се представя. Тя естествено побеснява и използва силата на отровното си перо, за да си отмъсти. Дали Мел и Макс ще преодолеят кризата и ще се впуснат в преследване на върналия се на местопрестъплението убиец?
