	Грим Батол — планината с тъмно наследство, което води началото си още от мъглите на миналото на Азерот. Но за мнозина тя е място на страшна трагедия — мястото, където орките опорочиха децата на благородната Алекстраза, кралицата на драконите. Група герои, водена от загадъчния магьосник Крас, разгромява орките и освобождава пленените дракони, но въпреки това прокълнатата планина се превръща в поредната опустошена забележителност във… Вселената на Уоркрафт.
	Сега Крас, когото някои познават като червения дракон Кориалстраз, усеща как злото на Грим Батол отново се надига и застрашава всички негови другари. Този път той решава да се изправи срещу злото сам, но не подозира за мисиите, които ще отведат и други в Грим Батол и ще разкрият нещо чудовищно, което не само застрашава живота им, но и предвещава страховита нова ера на мрак и гибел.
