	Неуморните авантюристки Кати и Ева поемат към най-вълнуващия град на света — Париж. Този път с тях е любимият на Кати — Ленарт. Сред катедралите, кафенетата и бохемите, някак естествено Кати и Ленарт решават да се венчаят в Париж. А какво остава за Ева — да наблюдава щастието на младоженците или да откликне на странния Петер, с когото се запознават в романтичния град.


	Астрид Линдгрен (1907–2002) е родена в малка ферма в областта Смоланд, Южна Швеция. Тя е най-популярната детска писателка в света. Книгите й са преведени на 85 езика с общ тираж над 130 милиона екземпляра. По нейни произведения са снимани над 40 игрални филма за деца. „Кати в Париж“ (1953) е последният роман за шведското момиче Кати. Трилогията включва още книгите „Кати в Америка“ (1950) и „Кати в Италия“ (1952).
