	Тази книга е от поредицата бестселъри „Crime & Mystery“. Най-добрите и най-търсените трилъри, преиздавани в милионни тиражи и филмирани по целия свят.
C>
	Колоритен, с обратен билет от ада, бомбо– и глупакоустойчив…
	С две думи, Марчинко се връща в тази книга с най-невероятната си авантюра…
@	Playboy
C$

	Свирепия пак пада от небето — висок скок с ранно отваряне над Южнокитайско море. Целта е китайски търговски кораб, превозващ ядрени компоненти. Параметри на мисията — никакви следи, никакви пленници. Тъкмо работа за Марчинко… Но на борда го чака голяма изненада — всичко е произведено в САЩ!
	Някои от суперсекретните американски военни технологии са изтекли към най-вероятния бъдещ противник — Китай. Китайците имат „къртица“ в Белия дом и пет хиляди години военна стратегия на своя страна.
	Само че предписанията на Сун Дзъ този път не важат за Свирепия и неговата група „Тюлени Алфа“.
	Те се ръководят от неговата десета заповед: „Няма правила — побеждавай на всяка цена!“
