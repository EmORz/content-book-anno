C>
	„Писателите може да бъдат обвинявани в безнравственост. Както и художниците, и инженерите. Но да се обвинява литературата в нещо такова, е абсолютно безсмислено. Творчеството е божествен дар. Дар на свободата. А нравствените закони са предписание за човешкото поведение.
	Влечението ми към семейния роман е мой личен начин да изживея темата за семейството в съвременния свят. Живеем в сложно време, когато традиционната институция на семейството е подложена на големи изпитания и дълбоки промени. От човека се иска наново да решава въпроси, които на нашите предшественици са изглеждали напълно решени. Моите романи не са рецепти, а покани да се вгледаме в живота…“
@	Людмила Улицкая
C$
	Книгите на Людмила Улицкая (1943) са преведени на над 25 езика и са бестселъри във Франция, Германия, Италия. Международна известност тя получава с повестта си „Сонечка“, за която през 1993 г. е номинирана за „Букер“ и е отличена с престижната френска награда „Медичи“ (1998). Носител е на редица национални и международни награди, сред които руската „Букер“ (2002, „Казусът «Кукоцки»“), италианските „Джузепе Ачерби“ (1999, за романа „Медея и нейните деца“) и „Пене“ (2006, за романа "Казусът „Кукоцки“). С наградата „Иванушка — 2004“ Улицкая е обявена за писател на годината. Автор е на сборниците с разкази „Бедни роднини“ (1994), „Дама пика“ (2001), „Първите и последните“ (2002), „Цю-юрих“ (2002), „Изкуството да се живее“ (2003), „Хората на нашия цар“ (2005), на повестите и романите „Веселото погребение“ (1999), „Второто лице“ (2002), „Даниел Щайн, преводачът“ (2006) и др. Романът „Искрено ваш Шурик“ е определен за книга на 2004 година в Русия и е отличен с националната литературна награда на Китай (2005).
