C>
	„… Любовта е нещо, което се учи и упражнява. Също така любовта е нещо, което трябва да се открадне. Ако всеки ден не откраднеш от самия себе си малко сила и време за любов, това не е любов!“
@	Из „Дамаскин“
C$
C>
	„… Бъдещето е огромен континент, който ние тепърва трябва да открием, може би Атлантида. Там не важат парите, които ние използваме. Не важат дори и нашите погледи. Бъдещето ни вижда нас само когато се усмихнем или заплачем. Иначе не ни познава.“
	„… Отново беше на кръстопът и отново се молеше на Хеката, богинята на Луната:
	«Боя се от празните градини, изгубени в моето сърце, до които не знам пътя. Защото не избирам аз птиците, които да кацнат на тях, и моите спомени стават по-стари от мен, потъват в миналото и нямам власт да ги задържа…»
	Тогава проумя, че в човека най-бързо старее потта, а най-бавно старее душата.“
@	Из „Шапка от рибя кожа“
C$
	__Милорад Павич__ (1929) е професор по история на сръбската литература и история на културата в Белградския университет. Още с първия си роман _„Хазарски речник“_ (1984) се превръща в световна знаменитост. „За мое удивление — казва Павич — книгите ми досега са преведени 66 пъти на различни езици. Накратко, аз нямам биография. Имам само библиография“. Разказите в _„Стъкленият охлюв“_ (1998) са писани за Интернет и могат да бъдат намерени там на съответните страници. Те са нова среща с Милорад Павич, брилянтен, както винаги, този път в късия разказ.
