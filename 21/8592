	Исторически роман, пренасящ читателя в северна Англия през есента на 1066-та година. Благородна девойка и спътниците ѝ пътуват към дома си в Йорк. Поради непредпазливост, биват изложени на опасност, но с помощта на местни ловци успяват да се измъкнат невредими и продължават пътя си.
	С пристигането си в града, героите попадат в низ от неочаквани събития, които днес историята познава като едни от причините за норманското нашествие на острова. Норвежкият крал, подкрепян от прокуден английски граф, също като норманите има претенции към трона на страната. Озовали се между чука и наковалнята, героите трябва да вземат в свои ръце не само собствената си съдба, но и тази на цяла Англия.
