	Тиан, самотна работничка с кристали, използва поредния кристал, когато започва да получава странни видения. Кристалът събужда таланта й в геомагьосничеството, най-силното от Тайните изкуства, но и най-пагубното. Магия, която съюзниците и враговете на човечеството са еднакво неспособни да контролират. Изкуство, смъртоносно за дръзналия да го използва.
	След фалшиви обвинения в саботаж от страна на нейната съперница Ирайзис, Тиан поема към своя нов живот. Скоро е пленена от чуждоземния лайринкс Райл, който планува да я използва в смъртоносни експерименти… за да преобразява плът. Единствено геомагьосничеството може да я спаси. Борейки се да контролира собствения си талант, Тиан поема към Тиртракс, най-високия връх в Трите свята. Водена от своите видения, там тя се среща с истински кошмар…
C>
	„… завладяващо приключение в свят, пълен с чудеса.“
@	LOCUS
C$
	Йън Ървайн е роден в Батърст през 1950 год. Получил образованието си в колежа Шевалиер и университета в Сидни, откъдето излиза като бакалавър по геология и доктор по морски науки.
	След като работи като проект мениджър в областта на околната среда, Йън създава собствена консултантска фирма през 1986 г., която провежда проучвания за клиенти от Австралия и отвъдморските й територии. Работи в много страни в Австралийско-Тихоокеанският регион. Експерт по замърсяването на моретата, Йън развива някои от основните насоки в австралийската национална стратегия по превенция на океанското замърсяване и все още продължава да работи в тази област.
	Фантастичните четирилогии на Йън „Взор през огледалото“ и „Кладенецът на времето“ са публикувани в единадесет държави. Първите две книги от новата трилогия на Ървайн — „Песента на сълзите“ са вече достъпни, както и третата книга от петтомната му поредица за млади читатели, „Рънсибал Джоунс“.
	Можете да се свържете с Йън Ървайн на адрес: ianirvine (при) ozemail.com.au
	Личният му уебсайт се намира на адрес: http://ian-irvine.com
	Вижте също: http://runciblejones.com.au
