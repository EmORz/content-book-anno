	Едгар Алън По е не само баща на съвременните детективски разкази, но също така блестящ майстор на фантастичните повести и един от най-значителните американски писатели на 19 век. Ексцентричен, болезнено чувствителен, колеблив, неговият живот беше нерадостен, съпровождан упорито от бедност и нещастие, и беше преждевременно разрушен. Въпреки това Едгар По успя да създаде стотици поеми, повести и есета, които дълбоко раздвижват и вълнуват читателите и писателите и до днес.
	В тази поредна книга на библиотека „Следа“ предлагаме на нашите читатели едни от най-добрите разкази на Едгар По, получили световно признание, като „Златният бръмбар“, „Убийството на улица Морг“ и „Спускане в Маелстрома“.
