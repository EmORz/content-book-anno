	Брит-Мари е на 15 години и живее заедно с цялото си семейство в провинциално шведско градче. Фамилната къща е малка, но достатъчно уютна, за да побере цели пет деца и техните лудории. Брит-Мари никога не скучае, защото винаги й се случва нещо интересно. Тя описва преживяванията в писма, които изпраща на своя приятелка в Стокхолм. От този своеобразен дневник научаваме и за непознатите чувства, които изпитва към своя съученик Бертил. Дали това е любовта?


	Астрид Линдгрен (1907–2002) е родена в малка ферма в областта Смоланд, Южна Швеция. Тя е най-популярната детска писателка в света. Книгите й са преведени на 85 езика с общ тираж над 130 милиона екземпляра. „Дневникът на Брит-Мари“ (1944) е първият публикуван роман на Астрид Линдгрен. Книгата излиза за първи път в превод на български език.
