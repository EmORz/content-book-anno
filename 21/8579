	Предвождани от Ернан Кортес, шепа безразсъдно смели, търсещи лесно щастие мъже, покоряват древната земя на Мексико и я наричат Нова Испания. Необикновените им приключения съперничат с подвизите в рицарските романи, но за разлика от тях този разказ за нескончаемите битки с поданиците на Монтесума, за кръвожадни божества и приказни градове е достоверен. Бернал Диас е непосредствен участник в завладяването на Мексико, имал е рядката възможност да открие един непознат автентичен свят и достатъчно сили, за да разкаже за преживяното.
