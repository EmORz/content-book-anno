	Пригответе се за вълнуващо пътешествие из Америка. Очарователното шведско момиче Кати решава да опознае страната на неограничените възможности. За да не й се случи нищо лошо, с нея тръгва и вечно загрижената й леля. А нима е лошо за едно момиче да се запознае с красив и богат младеж от Ню Йорк?


	Астрид Линдгрен (1907–2002) е родена в малка ферма в областта Смоланд, Южна Швеция. Тя е най-популярната детска писателка в света. Книгите й са преведени на 85 езика с общ тираж над 130 милиона екземпляра. Романът „Кати в Америка“ (1950) е първа част от трилогията за Кати, която включва още книгите „Кати в Италия“ (1952) и „Кати в Париж“ (1953).
