	Башак Саян е позната на милиони зрители с ролята си на Джейда в хитовия сериал „Листопад“. Сега към популярността й на актриса се прибавя и талантът й на добър разказвач. Романът „Страх от обвързване“ е една от най-четените книги в родината й, а Башак получава предложение да напише сценарий за филм.
	Те са противоположни като деня и нощта, огъня и водата. Но съдбата е решила да срещне пътищата им…
	Бахар е наивна и романтична балерина. Тя търси любовта, но се страхува, че няма да я открие. Джем е привлекателен и богат собственик на рекламна агенция. За него любовта е слабост, която не може да си позволи.
	Срещата им се оказва повратна. Въпреки препятствията и различията помежду им, въпреки несигурността и страха от обвързване, сърцата им следват собствената си логика и чертаят необратимо техния път.
	Башак Саян разглежда от неочакван ракурс понятия като любов, вярност, изневяра, секс. Страхът от обвързване е проблем в един свят, в който бързаме да живеем и да изградим кариера. Но завъртяни в този бяг често пропускаме това, което дирим цял живот…
