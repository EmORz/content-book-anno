	Мистериозна групировка изнудва ФБР за милиони долари. Агенцията подценява противника. В отговор престъпниците екзекутират няколко известни личности — напориста репортерка, уважаван сенатор, прочут адвокат… Всички те са публични врагове на агенцията. Разследването е в задънена улица. Един агент е застрелян, а друг е заподозрян в съучастие. ФБР е поставено на колене.
	С неохота федералните се обръщат към бившия агент Стив Вейл. Той има славата, че може да открие всеки. Всъщност Вейл е единственият, който може да помогне…


	Напрегнат, скорострелен и безмилостен — „Агент назаем“ е изумително автентичен трилър по действителен случай. Почитателите на Лий Чайлд ще бъдат очаровани да припознаят героя му Джак Ричър в лицето на непокорния Вейл.
	Ноа Бойд е псевдоним на топ агент от ФБР, който издирва серийни убийци от двадесет години. За създаването на романа авторът е черпил информация от личния си опит.
