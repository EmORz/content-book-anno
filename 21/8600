#	СЛЕДВА КРЪВ
	Жителите на пристанищния град Печалния Молл са обзети от трескава паника: по улиците дебне зъл убиец. И както може да се очаква при прочутия лош късмет на Емансипор Рийзи, бившият му вече работодател е последната жертва. Но двама наскоро пристигнали непознати са поставили обява на Рибарския площад. Вонящото на смъртна магия съобщение: „Търси се прислужник. Пълно работно време. Включва пътуване“. Дали късметът на Рийзи няма да се обърне?

#	ПОДВЕТРИЯТА НАКРАЙ СМЕХА
	След пребиваването си в Печалния Молл магьосниците Бочълайн и Корбал Броуч — и новият им прислужник Емансипор Рийзи — се отправят в открито море на борда на „Сънкърл“. Уви, в трюма има повече багаж, отколкото екипажът се е спазарил… И оживяват безобразни ужасии. За некромантите и слугата им това е само поредната неспокойна нощ от едно безкрайно пътуване.

#	ЗДРАВИТЕ МЪРТЪВЦИ
	Възторженото увлечение на град Куейнт към благонравието определено е вулгарно и граничи с бедствие. Никой не разбира това по-добре от двамата непоколебими защитници на всички лоши неща — Бочълайн и Корбал Броуч. Тъй че двамата чародеи и вмирисаният им на вредни вещества слуга се оказват въвлечени в заговор да доведат добродетелта до пълното й дискредитиране. Защото има моменти, когато трябва да срутиш цивилизация в името на цивилизацията…

#	За автора:
	Стивън Ериксън е археолог и антрополог, възпитаник на прочутия „Айова Райтърс Уъркшоп“. Първият му фентъзи роман „Лунните градини“ беляза началото на епическата му поредица „Малазанска книга на мъртвите“, призната за едно от най-амбициозните произведения на хилядолетието в областта на фентъзи жанра.
	Стивън Ериксън живее в Корнуол.
C>
	От този вид епични разкази, които те карат да искаш още.
@	Стивън Р. Доналдсън
C$
C>
	Необикновено приятно… Ериксън е майстор в описанието на изгубени и забравени епохи, в заплитането на древна епика.
@	Salon.com
C$
C>
	Стоя зяпнал от възхита пред „Малазанска книга на мъртвите“. Този шедьовър на въображението е може би върхът на епичното фентъзи.
@	Глен Кук
C$
C>
	Удивително мащабна концепция… великолепно написано… адски четивно.
@	Адам Робъртс
C$
C>
	Наистина заслужава похвалата „епика“ — извисява се над всеки друг автор на фентъзи в днешно време.
@	SF Site
C$
