	Когато малката баварска принцеса Сиси тръгва за годежа на сестра си Нене с австрийския император Франц Йосиф, никой не предполага какво ще се случи. Изведнъж младият император се влюбва не в избраната му годеница, а в чаровната Сиси. Плановете се объркват, а малката принцеса не може да повярва, че ще стане императрица на най-великата империя…


	Габи Шустер е родена в баварското селце Унтерхингау. Работи като журналист и редактор във вестниците „Аугсбургер Алгемайне“ и „Зюдвестпресе Уш“, където отговаря за детските и младежки страници. По-късно се премества в Мюнхен и работи като главен редактор на списание „Момиче“, а после става писател на свободна практика. Нейна любима героиня е баварската принцеса Сиси, чийто живот изследва до най-малки подробности. Романът „Принцеса Сиси“ е публикуван през 1998 г.
