	Клара Кейси не може да се оплаче от липса на занимания. Дъщерите й Линда и Ади не са й създавали проблеми през пубертета, но сега — вече подминали двайсетте — не й дават миг спокойствие: Ади вечно се бори за или против нещо, а Линда се хвърля от една несполучлива връзка в друга. На всичкото отгоре Клара — кардиолог с дългогодишен опит — е на ново работно място, а бившият й съпруг не я оставя на мира…
	За Аня срещата с Клара Кейси е истинско чудо. Тя никога не е възнамерявала да напуска Полша, но навярно новата страна ще й помогне да забрави сърдечните рани?
	Диклан очаква с нетърпение да започне работа в новата клиника, ала традиционният шестмесечен стаж надминава очакванията му.
	Репутацията на отец Флин е изложена на опасност, а прекрасната лъчезарна медицинска сестра Фиона не успява да загърби миналото…
	„Сърце и душа“ е новият бестселър на Мейв Бинчи — драматична книга, написана с топлота, чувство за хумор и състрадание, в което носителката на Британската литературна награда доказва още веднъж ненадминатото си умение да заплита истории.
