	През лятната ваканция Никола` ще почива веднъж с родителите си и втори път в Синия лагер. Но където и да е той, с него винаги е адски щуро! Вярно, родителите не могат да почиват, а възпитателите в лагера направо се побъркват, но често възрастните са по-големи деца от самите деца. Затова и книжката е любимо четиво за малки и големи.
	„Ваканциите на малкия Никола`“ са част от знаменитата поредица разказчета на едно момченце, измислена от хумориста Рьоне Госини и илюстрирана от карикатуриста Жан-Жак Семпе — незабравима за тези, които я познават, и вечно свежа за онези, които ще се запознаят с нея.
