	Съкрушена от нелепата смърт на съпруга си Джеф, Ан Болтън търси кратко уединение в една планинска хижа с надеждата, че самотата и красивите спомени ще й дадат сили да се върне към живота. Но съдбата я тласка към ново изпитание в лицето на Мич Андерсън — мъжът, дръзнал да я изправи пред предизвикателството на една необичайна връзка. Макар и трудно, Ан успява да превъзмогне загубата на Джеф и е на път да преоткрие любовта, когато призраците от миналото на Мич оживяват с неподозирана сила.


	Барбара Делински е бестселърова авторка на 65 романа, някои издадени под псевдоними. Преди да започне да пише, е работила като социолог и фотограф. Носителка е на най-престижните награди на Асоциацията на романтичните писатели в Щатите — „Златен медальон“ и „Златен лист“. Майсторка в създаването на убедителни образи и неповторима атмосфера, авторката грабва читателите с оригиналните си сюжети и интелигентното си перо.
	Книгите й са преведени на 18 езика и се продават в общ тираж над 20 милиона, по цял свят. Живее със съпруга си и тримата си синове в Ню Инглънд.
