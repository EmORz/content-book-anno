	Те дойдоха от космоса, плъзгайки се безшумно в нощта — огромни черни кораби с хищни ръце, които измъкваха хората от леглата им, за да ги подложат на безмилостни тестове.
	Сред техните жертви е и Кайл Ригс. Станал свидетел на жестоката смърт на семейството си, сега той има една цел — да открие съществата, които стоят зад всичко това, и да ги накара да страдат! Само че не знае в какво се е забъркал. Вселената е огромно и студено място и тези извънземни са най-свестните в нея.
	Преди да се усети, Кайл се оказва въвлечен в галактическа война между две цивилизации, в която залогът е оцеляването на Земята. Той трябва да впрегне цялата си изобретателност, за да започне да се разбира със своя кораб и да организира човешката отбрана. Дори ако това означава да вземе някои трудни решения… или да плати страшна цена.
	Защото когато всички земни армии са безсилни, единственият изход е да се създаде нова бойна част. Такава, каквато никой не е виждал преди. Такава, която би могла да спре нашествието.
	Звездната армада.
