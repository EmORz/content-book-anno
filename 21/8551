	„Историята на една фатална любов.“
	Инджи Арал е автор от ранга на Джон Фаулз и Маркес. Книгите й са преведени в цял свят. Казват, че е въпрос на време, за да бъде включена в Нобеловите номинации. „Вярност“ е първият й роман на български език.
	Изтънчена и аристократична, понякога абсурдна и парадоксална, но винаги магнетична и завладяваща като тропическа буря — Инджи Арал е истинско предизвикателство, което задължително трябва да прочетете, ако държите да сте в крак с модните литературни тенденции.
	Любовта е силата, която движи героите в този роман. Всички те са подвластни на нея. Но любовта не е само светло и безметежно състояние. Тя е земетръсна и опасна страст и затова се превръща в съдба, която извисява героите като в антична драма. След тази книга човек сякаш поглежда с други очи към света.
