	На 2 февруари т.г. английският писател Алистър Маклейн почина. Роден през 1922 г. той се отдава на литературното поприще едва през 1954, след като е опитал други професии и след петгодишна служба като матрос в Британския военноморски флот по времето на Втората световна война.
	„Крайцерът ЮЛИСИС“ е един от най-завладяващите, най-искрено написани и изстрадани от автора романи в дългия списък от 25 заглавия. Негов главен герой е корабът ЮЛИСИС — кораб легенда, кораб призрак, кораб с късмет. Вдъхнал му в своя разказ живот, А.Маклейн му отрежда и достойна смърт, каквато ЮЛИСИС сам би си пожелал, „ако корабите наистина имаха сърца и души, както твърдяха старите моряци…“.
