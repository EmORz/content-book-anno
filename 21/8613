	Млади полубогове, приключенията ви очакват!
	Подгответе се за трудни изпитания: боеве с чудовища и срещи със своенравни гръцки и римски богове по цялото земно кълбо. Тази поверителна колекция от неразказвани преди истории, портрети на герои, интервюта, карти и загадки от старшия писар на лагера на нечистокръвните Рик Риърдън ви дава възможност да се присъедините към любимите ви полубогове от поредиците „Пърси Джаксън и боговете на Олимп“ и „Героите на Олимп“. Съпътствайте ги, докато те се борят със зловещи врагове и преодоляват опасности. Това, което ще научите в тази книга, може да спаси живота ви в бъдеще!


	Рик Риърдън е автор на бестселърите „Изчезналият герой“ и „Синът на Нептун“, с които започва поредицата „Героите на Олимп“. Тя е продължение на базираната върху античната митология на гърци и римляни сага „Пърси Джаксън и боговете на Олимп“. Рик е автор и на трилогията „Хрониките на Кейн“, посветена на древноегипетските легенди и предания. Риърдън е написал и криминалните романи от поредицата „Трес Навар“. Научете повече за него на адрес: www.rickriordan.com
