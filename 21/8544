	Животът на една жена и волята й за успех по време на Голямата депресия.
	Милдред Пиърс има страхотни крака, кулинарен талант и несломим характер. Тя използва тези свои предимства, за да надживее развода си и бедността и да се измъкне с нокти и зъби от незавидното си социално положение. Но Милдред има две слабости: непреодолимо влечение към безотговорни мъже и безразсъдна преданост към чудовищната си дъщеря. От тези елементи Джеймс М. Кейн изгражда един изключителен психологически роман с опустошителна емоционална сила и героиня, чиито амбиции и болки са близки и понятни за всеки читател.


	Джеймс М. Кейн днес е признат за един от най-големите майстори на остросюжетния роман в американската литература. Започва кариерата си като журналист и автор на сценарии. Той е на 42 години, когато излиза първата му книга „Пощальонът звъни винаги два пъти“, която веднага се превръща в сензация. Албер Камю признава, че именно тя е главното му вдъхновение при написването на неговия роман „Чужденецът“. Особено място в творчеството на Джеймс М. Кейн заемат и двете му класически творби „Двойна застраховка“ и „Милдред Пиърс“.

C>
	„Това е роман, който веднъж започнат, със сигурност ще бъде завършен, защото в него се долавя дълбокото, бавно просмукване на първичната кал, в която някога са пълзели змии и червеи. Тук няма правила, няма ограничения, нищо друго, освен инстинктивни нужди. Истинска баня на сетивността.“
@	Ню Йорк Таймс, Бук Ривю
C$
C>
	„Никой друг не е успявал по начина, по който го прави Кейн, нито Хемингуей, нито дори Реймънд Чандлър.“
@	Том Улф
C$
