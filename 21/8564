	Лоркин свиква постепенно с живота сред сачаканските бунтовници и полага всички усилия да овладее уникалната им магия. Но Изменниците се отнасят с неохота към предложението да изтъргуват своите тайни в замяна на лечителството, от което се нуждаят толкова силно.
	В Сачака Денил е изгубил уважението на сачаканския елит заради това, че е позволил на Лоркин да се присъедини към Изменниците. Вместо това вниманието на ашаките е привлечено от новия посланик на Елийн, когото Денил познава твърде добре.
	Междувременно Сония търси усилено отстъпника, защото знае, че Сери не може вечно да избягва опитите за покушение — но влиянието на Скелин в подземния свят на Имардин се оказва далеч по-голямо, отколкото е очаквала.
	А в Университета две ученички ще напомнят на магьосниците от Гилдията, че понякога най-страшните врагове се крият сред тях…
	Открийте магията на Труди Канаван във втория роман от поредицата „Изменникът-шпионин“!

C>
	„Този роман ни дава по малко от всичко, което познаваме и обичаме в книгите на Канаван“.
@	Fantasy Book Review
C$
C>
	„Труди Канаван е изключителен писател. Подозирам, че дори издателят й да не направи никаква реклама на книгата, тя пак ще стане бестселър“.
@	Fantasy and Sci-Fi Review Blog
C$

	Труди Канаван живее в мелбърнското предградие Фърнтри Гъли, в малка къща на един планински склон, близо до гората. Откакто се помни измисля истории за неща, които не съществуват, и е изумена, когато първият й публикуван разказ печели през 1999 година наградата „Ауреалис“ за най-добър кратък фентъзи разказ. Освен като илюстратор и дизайнер на свободна практика, тя работи и като графичен дизайнер и художествен директор на „Ауреалис“, австралийско списание за фентъзи и научна фантастика.
