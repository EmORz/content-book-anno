	Младата, красива и интелигентна холандска секретарка Ксавиера де Врес се пренася в Ню Йорк. Съвсем скоро започва да се отегчава да седи по цял ден зад бюрото… и се превръща в най-известната и бляскава мадам в града. Под името Ксавиера Холандер публикува шокиращо откровения разказ за живота си зад вратите на публичния дом. „Професия проститутка“ моментално попада на върха на бестселърите, продава се в над петнадесет милиона екземпляра и прави от тази инициативна млада жена международно явление.
	Плод на смесица от остра наблюдателност и невъздържан (сексуален) апетит, тридесет години по-късно тези безспорно забавни случки от 60-те и 70-те години, включително истории за лесбийки, мазохисти, фетишизъм и какво ли още не, от които зяпваш — са все така гъделичкащи и доказват качествата на Холандер и като неповторим разказвач. „Професия проститутка“ отдавна се е превърнала в класика: най-великата книга на света за най-древната професия на света.
