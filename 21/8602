	Малко преди да навърши 16 години Лоръл разбира по особено болезнен начин, че не е обикновено момиче, а елф, изпратен като бебе в света на хората, за да стане част от него. Тя има изключително важна и опасна мисия — когато силите й разцъфнат, трябва да помогне в опазването на вратите към Авалон — царството на елфите. Попаднала насред хилядолетната битка между тролове и елфи, Лоръл е разкъсвана между любовта си към своя приятел — човек и към красивия елф Тамани, а също така и лоялността й към двата свята е поставена на изпитание.
	„Заклинания“ е втората част от магическата поредица на Ейприлин Пайк. Въпреки че Лоръл е приела своята магическа природа, тя отказва да изостави света на хората и най-вече своя приятел Дейвид. Но когато е призована в Авалон, чувствата й към Тамани набират сила. Тя е принудена да направи избор. Избор, който ще разбие сърцето й.
C>
	— Не мога просто да връхлетя и да обявя намеренията си. Аз мога само да чакам и да се надявам, че някой ден ти ще ме повикаш — каза Тамани.
	— А ако не го направя? — попита Лоръл с едва дочут шепот.
	— Тогава явно ще чакам вечно.
C$
	Ейприлин Пайк започва да пише разкази за феи и елфи още като дете със супер развита фантазия. Преследвайки мечтата си да стане писателка, силно повлияна от Стефани Майер, Ейприлин взима диплома за художествено писане от университета Луис-Кларк още на 20-годишна възраст. Среща съпруга си Кенет докато изпълнява двегодишна доброволческа мисия за църквата и за двамата това е неочаквана любов от пръв поглед. Скоро след срещата им той е изпратен на далечна мисия и поради невъзможност да поддържат връзка чрез телефон или имейли, те двамата си пишат писма в продължение на 18 месеца. След приключването на мисиите им се събират и докато Кенет завършва философия, Ейприлин работи като сервитьорка, а след това като помощник-управител на ресторант.
	След раждането на първото им дете, те се преместват в Аризона. Следват тежки години, в които многократно са изправени пред безпаричие, понякога налагайки се Ейприлин да работи на две места. И въпреки това тя не спира да пише. През 2007 година, след като години наред тайните ръкописи са отхвърляни от издателствата, притиснати от финансови проблеми, Ейприлин решава окончателно да се откаже от писането и да започне работа като учителка. И точно в деня, в който трябва да започне тази работа, тя получава обаждане от агента си, разбирайки, че има интерес към ръкописа на „Криле“. При излизането си на пазара книгата получава препоръка лично от Стефани Майър. Оттогава насам тя се отдава на истинската си страст — писането на книги — и се превръща в бестселър автор и една от новите надежди.
	Днес Ейприлин живее заедно със съпруга си и трите си деца в Юта.
C>
	Книгата на Ейприлин Пайк — „Криле“ е невероятен дебют. Изобретателността на митологията се съчетава с красотата на историята.
@	Стефани Майър
C$
