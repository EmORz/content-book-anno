	Любимите автори Рьоне Госини и Жан-Жак Семпе (съответно създали текста и илюстрациите) отново ни срещат с Никола` и невероятните герои около него.
	Макар да е от класическите пет тома, тази книжка излиза за пръв път на български! В нея се съдържат побъркващо смешни разкази: „Клотер е с очила!“, „Глътка чист въздух“, „Шах“… Тук приятелите на Никола` говорят по радиото, тук се появява за пръв път едно от малкото момичета в поредицата, очарователната Мари-Едвиж, тук съучениците ще трябва да се оставят на едни доктори да ги флуорографират (а това не е шега работа). Време е да се покикотите адски щуро с Никола`, който си остава едно от най-забавните деца в световната литература.
