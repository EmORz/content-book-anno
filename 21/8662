	По време на заснемането на телевизионен сериал е убит шофьорът на снимачния екип, а съпругата на сценариста изчезва безследно. Привидно убийството прилича на поредния случай на разчистване на сметки между мафиотски групировки — името на жертвата се свързва с хазартния бизнес и сделки с наркотици. Не след дълго обаче се появява нова версия: че убийството е имало за цел да възпрепятства снимките на сериала, а това, на свой ред, извежда на преден план нови заподозрени и насочва следователите в друга посока.
	Работата по случая се оказва особено трудна за Анастасия Каменская, защото фигурите на полето са разместени — полковник Гордеев се е пенсионирал, а отношенията й с новия началник са обтегнати до крайна степен.
	Ще успее ли Каменская да стигне до извършителите, или напрежението ще я принуди да прекрати работата си в милицията?


	През 1992 година Александра Маринина, кандидат на юридическите науки и водещ специалист по анализиране и прогнозиране на престъпността, написва първия си роман. След пенсионирането си като подполковник от милицията се отдава изцяло на литературната си кариера. Досега е продала над 37 милиона екземпляра от книгите си, което я превърна в най-продавания руски автор днес.
