#	Авторът на „История на света в 10 ½ глави“, „Артър и Джордж“, „Няма нищо страшно“, „Пулс“ и „Предчувствие за край“

	__Съвременна версия на „Мадам Бовари“, психологически трилър, нестандартна биография на Флобер, брилянтна пародия на готовите рецепти за живота и изкуството или всичко това ведно? Този забавен жанров хибрид донесе световна слава на автора си и стана емблема на модерната британска литература.__

	Англичанинът Джефри Брейтуейт, пенсиониран лекар вдовец, е нещо повече от почитател на Флобер. Той е обсебен от него. Изчел е всичко от и за своя кумир, често посещава родното му място и мечтае да напише негова биография. Или поне да открие някакви неподозирани, по възможност пикантни тайни в живота му, за да взриви „шаблонната“ представа за него. Джефри е убеден, че разбира по-добре от всички Гюстав, когото чувства много близък. Може би защото преди повече от век любимият му автор е описал пророчески неговата лична драма чрез скандалния брачен съюз между Шарл и Ема Бовари.
	Със своята игрова многозначност „Папагалът на Флобер“ е истинско предизвикателство за въображението. С всеки ред, от заглавието до последното изречение, Барнс намигва закачливо на читателите.
C>
	„В една епоха, която твърди, че за всеки проблем съществува решение. Барнс проявява смелостта и чувството за хумор да ни напомни, че има въпроси, на които няма отговор.“
@	Таймс
C$
