	Дилайла скоро ще навърши 17, а животът й сякаш се разпада. Погребани семейни тайни, неизвестен баща и майка работохоличка, която няма време за нея — това са само част от липсващите парчета, които момичето трябва да събере през това лято.
	Както всяка тийнейджърка Дилайла смята, че майка й не я разбира. Отношенията между двете не са перфектни, а след смъртта на баба й, те трябва да прекарат лятната ваканция в старата семейна къща. Не че в големия град Дилайла оставя кой знае какво — само една учебна година с лоши оценки, скучни приятели и едно гадже, което дори не е сигурна, че й е истинско гадже.
	В старата къща край езерото майка и дъщеря ще се изправят пред дълбоко скрити тайни от миналото. Дилайла ще срещне нови приятели и ще открие истинската любов. А докато се опитва да разгадае семейната история, тя ще се озове сред спомени и хора, отдавна напуснали живота й. Но дали близките й искат тя да научи истината?
