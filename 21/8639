	Поколения назад на малък пустеещ остров живеят горди и силни хора — семейство Ван Ворн. Съмър е тяхна потомка и също като майка си и баба си е лечителка — самостоятелна, уверена, спокойна.
	Докато един ден сякаш появил се от нищото Камерън Дивайн не я спасява от вълните по време на буря. И деликатно навлиза в живота й. Оказва се, че той притежава невероятни способности, обгърнат е в странна загадъчност.
	Хладнокръвието и смелостта на Съмър са подложени на сериозно изпитание — тя трябва да се справи с настойчивите изисквания на своя любим.


	Барбара Делински е родена и израснала в предградие на Бостън. През 1967 се дипломира като бакалавър по психология в университета „Тъфтс“, а през 1969 г. защитава докторска степен по социология в Бостънския колеж. Преди да се отдаде на писателската си кариера, Барбара Делински е работила като изследовател в „Масачузетската общност за предотвратяване на насилието спрямо деца“ и като фотограф и репортер за „Белмън Херълд“. Била е член на борда на директорите на Центъра за борба с рака към Масачузетската болница, все още е член на президентския съвет на Националната коалиция за борба с рака. Живее в Ню Ингланд заедно със съпруга си, който е адвокат, и тримата им сина.
