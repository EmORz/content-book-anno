	Денис О’Конър е доктор по педагогика и психология. По време на преподавателската си кариера той е изнасял лекции в различни колежи и университети и участва с публикации в множество научни книги и периодични издания, „Следи от лапи на лунна светлина“ е разказ за един специален период от живота му. Сега Денис О’Конър е пенсионер и живее в една усамотена провинциална къща в Нортъмбърланд заедно със съпругата си Катрин и трите си котарака от породата „Мейн Кун“ — Пабло, Луис и Макс.
	Когато Денис О’Конър спасява едно триседмично коте от сигурна смърт в снежна буря, той дори не подозира, че това малко същество ще промени живота му завинаги. Напук на всички очаквания котето оцелява и между него и спасителя му се създава необичайно тясна връзка.
	От този момент нататък скуката изчезва изцяло от живота на Денис. Подвизите на котарака, твърдо приемащ и себе си за човек, отварят за него вратата към цял един нов свят сред красивата природа на Северна Англия.
	Забавен и трогателен, красив и истински, разказът за взаимната обич на човека и животното може да стопли всяко сърце.
