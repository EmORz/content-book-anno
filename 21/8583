	След повече от успешните проекти на Националния клуб за фентъзи и хорър „Мечове в леда“ и „Мечове в града“ е ред и на сборника, който държите в ръцете си — „Мечове в морето“. Най-добрите български писатели на фантастика и фентъзи обединяват усилията си, за да ви предложат една великолепна амалгама от девет разказа, представители на недостатъчно изследвания в България жанр „морско фентъзи“. Александър Драганов, Бранимир Събев, Донко Найденов, Иван Димитров, Lady Pol The Beloved, Милен Станиславов, Мирослав Петров, Сибин Майналовски, Явор Цанев — имена, които не оставят съмнение, че „Мечове в морето“ ще бъде поредното златно допълнение за библиотеката на всеки уважаващ себе си ценител на приказната фантастика…