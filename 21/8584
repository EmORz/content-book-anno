	Тя е руса, стройна и красива, тя е на петнайсет и любимката на всички в малкото норвежко селце. Намерена е мъртва край брега на Змийското езеро.
	Жителите на околността са потресени, защото Ани никога не е имала врагове. Но никой не е обърнал сериозно внимание на промяната в поведението й през последните две години, дори собствените и родители.
	Случаят е поверен на инспектор Сейер и мрачното, неразговорливо ченге трябва да намери отговора на много въпроси, за да стигне до истината. А истината обикновено е смайваща…


	Романът „Не поглеждай назад“ е удостоен със скандинавската награда за криминална литература „Стъкленият ключ“ и с наградата „Ривертон“.
