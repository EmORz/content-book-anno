	Ученичката Джинива Сетъл е мишена на професионален убиец.
	Мотивите са неизвестни.
	Първият опит за убийство е неуспешен, но за Линкълн Райм е ясно, че отново ще последва удар. Сред уликите, открити на местопрестъплението, е дванайсетата таро карта — картата на Обесения…
	С помощта на полицията и ФБР необичайният екип Райм и Сакс трескаво издирва убиеца, като подновява разследването на един неразрешен и отдавна забравен случай. Воден от безпогрешния си инстинкт, Райм е убеден, че Джинива е набелязана за жертва заради дядо си Чарлз Сингълтън. Преди много години, в едно свое писмо Чарлз споменава за _тайната_, която би предизвикала торнадо от трагични последици, ако излезе на бял свят.
	Случаят става още по-заплетен, когато Райм получава информация, че в престъплението са замесени банкери и политически лидери.
	Каква е тайната, така ревниво пазена от Чарлз?


	В „Дванайсетата карта“ всичко се случва само за два дни — блестящо постижение на Дивър, създателят на трилъри, в които скоростта на мисълта е по-важна от темпото на гонитбата.
