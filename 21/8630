	Понякога войните започват така да се каже обикновено. Посред бял ден от някакви коли, паркирани на някаква обикновена московска улица, изскачат някакви мъже, и без да се притесняват от нищо, откриват масиран огън с автомати. При това се целят в група невзрачни дребосъци с червени кърпи на главите, току-що излезли от близкия „Макдоналдс“. Разбира се, веднага започва паника, минувачите се пръсват на всички страни, а един от тях пъргаво обръща масичка на улично кафене и се скрива зад нея, притискайки към гърдите си раничка.
	И добре прави.
	За разлика от повечето местни Артьом добре знае какво ще последва. Една от причините за започващата война лежи точно в неговата раница. Единственото, което Артьом не знае, е, че в Тайния град войни започват неудачниците, а ги завършват героите.
	Още не знае…
