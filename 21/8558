	„Жената на тигъра“ притежава онази магия, която прави четенето неповторимо преживяване. Тази книга смътно ще ви напомня за Иво Андрич, Орхан Памук, Казандзакис и Маркес, но въпреки това ще чуете един нов неповторим глас на един от най-талантливите млади творци на XXI в.


	През пролетта на 1941 г. бомбардировки разрушават зоопарка в страна някъде на Балканите. Един тигър тръгва с тихи стъпки из опустошените улици и се укрива в планините над селцето Галина. Неговите злокобни нощни посещения хвърлят селяните в първичен ужас, но за едно момче той е приказно създание — Шир Хан, излязъл от „Книга за джунглата“.
	Години по-късно след една друга война внучката на това момче — Наталия, научава, че дядо й, когото боготвори, е умрял далеч от дома им при мистериозни обстоятелства. Докато се опитва да сглоби последните дни от живота му, младата жена си спомня историите, които й е разказвал, и се досеща, че той отново е срещнал загадъчния Гавран Гайле — скитник, който твърди, че е безсмъртен. Търсенето й ще я отведе до една опърпана страница от „Книга за джунглата“ и удивителната история за жената на тигъра.


	__Награди и отличия за „Жената на тигъра“__
	Бестселър на „Ню Йорк Таймс“
	10 Best Books, 2011, „Бук Ривю“
	„Нешънъл Бук Ауорд“, финалист
	„Дилън Томас Прайз“, финалист
	„Ориндж Прайз“
	

	Теа Обрехт е американска писателка, родена през 1985 г. в бивша Югославия. През 1992 г. семейството й бяга в Кипър, после се премества в Египет, докато най-накрая се установява в САЩ. През 2011 г. романът й „Жената на тигъра“ предизвиква литературна сензация и е отличен с авторитетната британска награда „Ориндж“. Книгата става бестселър на „Ню Йорк Таймс“, бързо печели популярност в цял свят и е издадена в 24 страни. „Националната фондация за литература“ обявява авторката за един от петимата най-добри млади писатели. Нейни разкази са включени в редица престижни антологии. Живее в Итака, щата Ню Йорк.
C>
	„Роман за съкрушителната сила на любовта, мита и паметта, зареден с необикновена красота.“
@	„Пъблишърс Уикли“
C$
C>
	„Художествената мощ на авторката говори за един добре овладян гений.“
@	„Уолстрийт Джърнъл“
C$
C>
	„Роман с такава магия и обаяние, че единственото ти желание е никога да не свършва.“
@	„Ентъртейнмънт Уикли“
C$
C>
	„Теа Обрехт демонстрира необикновената способност да се движи с лекота между грубия свят на реалността и по-първично оцветеното царство на легендите и преданията.“
@	„Ню Йорк Таймс“
C$
C>
	„Тази книга създава усещането, че си влязъл в храм, в който всичките ти молитви намират отговор. Това не е обикновен роман, това е една от онези свещени книги, които донасят чудеса в живота на хората.“
@	„Лос Анджелис Таймс“
C$
C>
	„През цялото време, докато четях «Жената на тигъра», талантът на Теа Обрехт ме отпращаше непрестанно към Борхес и Габриел Гарсия Маркес.“
@	Бил Кузумано, „Николас Букс“
C$
C>
	„Митовете в този роман напомнят за мрачните приказки от детството ни, които омагьосани сме чели отново и отново.“
@	„Опра Магазин“
C$
