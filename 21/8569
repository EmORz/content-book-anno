	Крадец и изключителен мошеник, Локи Ламора и верният му до гроб Джийн Танен напускат родния град. Те обаче, не могат вечно да бягат и когато спират, решават да поемат към най-богатата и непревзимаема мишена на хоризонта — града държава Тал Верар. И към Кулата на греха. Кулата на греха е най-изтънченият, най-прочутият и най-силно охраняваният дом за хазарт на света. Уставът за поведението в Кулата на греха е неписан, но строг като устава на религиозна секта. Съвсем просто и съвсем неоспоримо, ако те хванат да мамиш тук, това означава смърт. Предизвикателство, на което Локи Ламора не може да устои… но перфектното престъпление на Локи ще трябва да почака.
	Скот Линч изплита интригуваща и завладяваща история, приказка за безбрежни морета и за вероломни хитрости, за вярност и предателство, за дружба, изпитана в най-критични моменти. Напрегнато действие, изпълнено с вълнуващи обрати и коварни съзаклятия — романът на Линч е безспорен хит и възпламеняващо четиво за всички любители на приключенията и изкусната измама.
