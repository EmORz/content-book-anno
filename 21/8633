	Детектив Алекс Крос трябва да се изправи пред най-ужасяващия си враг — и пред най-дълбоките си страхове — в този наелектризиращ нов трилър от майстора на съспенса Джеймс Патерсън.
	Алекс Крос никога не е вярвал във вампири. Но когато двама души биват умъртвени по особено жесток начин, предполагащ жертвоприношение, той се замисля. Някой явно вярва достатъчно силно в съществуването им, за да извърши серия от подобни ритуални убийства. Местната полиция е ужасена, дори ФБР са озадачени. Крос поема случая и се озовава в ад от тайнствени клубове и престъпни играчи, в който някой е достатъчно превъртял, за да пресече границата от мрачния ритуал до истинската кръв.
	А по петите на детектива продължава да е Мислителя, който заплашва всичко скъпо в живота му. Никога досега Крос не е бил толкова близо до провала, нито се е озовавал в по-голяма опасност. Той трябва да оцелее в тази адска схватка, за да може най-после да разгадае ужасната тайна на заклетия си враг…
C>
	__Всички мои книги се раждат от кошмарите ми за света…__

	Написал е над 20 романа, издадени в близо 40 млн. екземпляра и преведени на повече от 30 езика. На 27 години получава наградата „Едгар“ за най-добър дебютен роман. Бавно, но сигурно се превръща в един от най-добрите автори на трилъри благодарение най-вече на серията си романи с главен герой детектива психолог д-р Алекс Крос („И дойде Паяка“, „Целуни момичетата“, „Джак и Джил“, „Котка и мишка“, „Розите са червени“, „Танцът на Невестулката“). Първите два вече са екранизирани с участието на Морган Фрийман в главната роля.
C$
