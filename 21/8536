C>
	„Най-провокативният съвременен автор отново изненадва с експериментаторските си похвати в своя оригинален смущаващо неудобен роман.“
@	От автора на „Боен клуб“
C$

	Светкавица. Дай ми внимание. Светкавица. Дай ми учудване.
	Фотомоделът Шанън Макфарланд има всеотдаен годеник, хубав дом и купища маркови дрехи. Но при ужасен инцидент лицето й е обезобразено. Заедно с красотата Шанън губи всичко — дома, работата, приятелите, мъжа до себе си.
	Светкавица. Дай ми самообладание. Светкавица. Дай ми разбиране.
	Тогава на сцената се появява Бранди Александър — пристрастена към хапчета, нахална, силно гримирана дива на една операция разстояние от това да бъде „истинска“ жена.
	Светкавица. Дай ми обожание. Светкавица. Дай ми втори шанс.
	Бранди поема Шанън под несръчно голямото си крило, за да я научи, че щастието не е там, където го търси. А Шанън превръща Бранди в център на своя свят, за да изживее мечтите си чрез нея.
	Светкавица. Дай ми брутална честност. Светкавица. Дай ми почивка!


	„Невидими изчадия“ е хаплива и остроумна гротеска на фалшивите идеали за красота и повърхностния морал на обществото ни. Скандален, безсрамен и дързък — това е Чък Паланюк от най-висока класа!
