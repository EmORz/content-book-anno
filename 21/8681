	В малкото градче Клайнкьопинг децата играят обичайните за всяка ваканция игри. До деня, в който прочутият откривател професор Расмусон и невръстният му син Расмус са отвлечени на необитаем остров. Но великият детектив Кале Бломквист е по следите на похитителите.


	Астрид Линдгрен (1907–2002) е родена в малка ферма в областта Смоланд, Южна Швеция. Тя е най-популярната детска писателка в света. След изключителния успех на „Пипи Дългото чорапче“ авторката решава да напише книга, в която главният герой да е момче. Така се раждат трите романа за великия детектив Кале Бломквист — „Кале Детектива“ (1946), „Кале Бломквист живее опасно“ (1951) и „Кале Бломквист по следите на отвлечените“ (1953).
