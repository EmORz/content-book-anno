	Роман като „Пенелопеида“ досега в България не е издаван. Малко са и подобните по света книги с такава художествена сила и стойност. Това е историята на Одисей, разказана от Пенелопа. Същите Омирови герои и събития, но съвсем друга книга — философска и чувствена, мъдра и прекрасна. Роман колкото за вечния моряк Одисей, който в борба със стихиите открива външния свят за хората, толкова и за чакащата го Пенелопа, прозряла вечните истини за вътрешния човешки мир, който е по-богат, по-сложен, по-трагичен.
	За романа „Пенелопеида“ Севда Костова е удостоена с Голямата награда на Националния анонимен конкурс за литература на морска тема — 1992 г.
