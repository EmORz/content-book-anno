	Древно оръжие унищожава напълно андрофрансинския град Уиндвир. На много мили оттам Рудолфо, лорд на Деветте горски дома, вижда ужасяващ стълб от дим. Осъзнава, че в Познатите земи започва война.
	Близо до опустошения град, млад послушник е единственият оцелял. Неб чака баща си извън стените и преживява дълбока вътрешна промяна, когато вижда как всички, които познава, умират за миг.
	На юг Петронус, скритият папа на андрофрансинския орден, също съзира димната колона. Той разбира, че не може да се крие повече.
	А съвсем близо до Уиндвир се намира Сетберт, надзорник на ентролузианските градове-държави. Той се радва на успеха на плана си да подчини Познатите земи. Но до него е лейди Джин Ли Там — пешка в политическите игри на баща си, чиято съдба е да се превърне в царица на дъската.
	Скоро всички кралства в Познатите земи ще се сблъскат, съюзите ще се пропукат и ще се разкрият заговорите на много тъмни сили.
C>
	Това е златна ера за фентъзито, в която дузина автори ни предлагат най-добрите си творби. И ето че се появява Кен Сколс с невероятна мощ и изобретателност и ни показва как се правят нещата. Героите му са пълнокръвни, а светът е изпълнен с невиждани чудеса. Иска ми се собствената ми първа книга да беше толкова силна. Ще ми се и петте книги от поредицата да бяха публикувани, за да мога да ги прочета веднага.
@	Орсън Скот Кард
C$
