	Деветгодишният Расмус бяга от сиропиталището Вестерхага, за да си намери сам дом и семейство. Случайно среща един необикновен човек — скитника Оскар, наречен Божията кукувица. Двамата тръгват заедно на път и неочаквано попадат в следите на опасни престъпници…


	Астрид Линдгрен (1907–2002) е родена в малка ферма в областта Смоланд, Южна Швеция. Тя е най-популярната детска писателка в света. Книгите й са преведени на 85 езика с общ тираж над 130 милиона екземпляра. Романът „Расмус и скитникът“ излиза през 1957 година и на два пъти е филмиран. За тази книга Линдгрен получава Андерсенова награда — най-високото отличие за детска литература.
