	Тим Северин е роден през 1940 г. в Индия. Завършва Оксфордския университет и от средата на миналия век пише десетки книги за легендарни пътешествия, всяко от които попада в списъка на бестселърите във Великобритания.
	Трилогията „Викинг“ е първата художествена творба на изтъкнатия автор. Тим Северин е носител на златен медал от Кралското географско общество и на наградата „Ливингстън“ от Кралското шотландско географско общество. През 1966 г. той получава докторска степен от колежа „Тринити“ в Дъблин, Ирландия, където живее и преподава и до днес.
	„Брат по съдба“ е втората част от дебютната художествена творба на Северин.


	Лондон 1019: минали са няколко месеца от бягството на Торгилс от ноктите на ирландската католическа църква. Едва 19-годишен, той е въвлечен в опасна връзка с Елфгифу — съпругата на Кнут, най-могъщият владетел на Севера. Страстта между любовниците, събрани от съдбата в ложето на греха, ще отприщи жестоки последици. Торгилс отново е принуден да бяга. В мрачните води на ледените морета, преследван от сянката на вината, той среща Гретир — друг беглец от закона. Необичайната дружба между тези двама странни спътници ще ги отведе до много приключения и ще подложи на изпитание вярата на Торгилс…


	С „Брат по съдба“ омагьосващото пътешествие назад във времето продължава. Романът ще ви отведе в един свят на красота и жестокост, където героите на севера кръстосват моретата в търсене на съкровища и слава.
