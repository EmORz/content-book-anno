	Още една среща с малкия Никола` и неговите съученици ни предлагат писателят Рьоне Госини и художникът Жан-Жак Семпе.
	В тази книжка се разиграва грандиозен футболен мач с участието на всички момчета и техните татковци. Тук е и знаменитият разказ „Розовата ваза в хола“; тук приятелите ще правят вестник и ще се бият в междучасието, а Бульона ще се опита да накара приятелчетата да маршируват и ще разберем как ще завърши тази инициатива. Освен това ще бъдат раздадени наградите за края на учебната година.
	Не пропускайте поредната порция смях, защото неслучайно Никола` ще получи наградата за красноречие — наистина не за качеството, а за количеството. И ще попита татко си какво значи това.
