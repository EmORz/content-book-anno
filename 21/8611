C>
	Не се отлепваше и на сантиметър от земята. Беше прекалено тежка.
	— Дявол да го вземе! — изруга и изрита ключалката.
	— Това ли търсите?
	Алек надигна очи. Граф Волгер стоеше на прага и държеше ключ.
	— Дайте ми го или всички сме мъртви!
	— Да, това е очевидно. Защо смятате, че съм тук? — Волгер тресна вратата и прекоси стаичката. — Доста неприятно упражнение — да слезеш от отсека на двигателите до долу.
C$
	Избери своето оръжие: животинско или дрънчащо.
	Алек е принц без трон. При бягството от собствения му народ, той разполага само с военна машина и малка група от хора.
	Дерин е момиче, дегизирано като момче от Британските въздушни сили. Тя трябва да се бори за своята кауза и да запази тайната си на всяка цена.
	Алек и Дерин попадат заедно на борда на могъщия въздушен кораб Левиатан. Техните светове са твърде различни, защото се бият от двете страни на барикадата. Британците създават живи военни същества, които да се противопоставят на немските машини. Те са врагове, които могат да загубят всичко, но някак са обречени да бъдат заедно.
	Поздрави от „Левиатан“.
	Приключението продължава във втората книга от поредицата: „Бегемот“.


	Авторът на стиймпънк трилогията „Левиатан“ — Скот Уестърфийлд — е роден през 1963 г. в САЩ. Зад гърба си има написани осемнадесет романа, от които пет за възрастни, а останалите за юноши. Прекарва годината в пътувания между Ню Йорк и Сидни, защото той, заедно със съпругата си, не е любител на зимата. Придобива най-голяма популярност именно с трилогията „Левиатан“. Други негови известни романи са: „Грозните“, „Красивите“ и др.
