	_Сергей Лукяненко_ е най-успешният съвременен руски автор на научна фантастика и фентъзи. Носител е на редица награди, включително за най-добър писател на ЕВРОКОН 2003 г. Поредицата за Патрулите се радва на милиони почитатели по целия свят и постига известност дори в Холивуд, благодарение на филмите, заснети по нея.

	Къде свършва Пътят на Различните? Възможен ли е край на човешката борба със себе си и със света? Едно привидно случайно убийство слага началото на поредица от непредвидими събития. Този път Висшият маг Антон Городецки ще трябва да се сблъска със сила, по-голяма дори от своята собствена, и за пореден път да се опита да надскочи себе си — в името на света, хората и Различните.
	Сергей Лукяненко не обича простите решения и преките пътища, затова приключението, през което повежда читателите си, заплашва да бъде ярко и незабравимо. Като самия живот, с чието многообразие може да се сравни само фантастичният „Последен патрул“.
