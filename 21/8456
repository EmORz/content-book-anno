	Още от ранните си години льо Тумлен изпитва силно влечение към морето и морските пътешествия, но успява да осъществи голямата си мечта за околосветско пътешествие едва след Втората световна война.
	През септември 1949 г. заедно с един свой другар той започва рискованото пътешествие на борда на 10-метровата си платноходка „Курун“. На остров Таити е принуден да се раздели със своя приятел и сам да продължи обиколката на света. Като преодолява много опасности и рискове из безкрайната пустиня на океана, смелият пътешественик се връща у дома си след тригодишна мъжествена борба със стихията.
	Резултат от това драматично пътуване е интересният му морски дневник, послужил за основа на тази пътеписна книга — едно живо и реалистично описание на преживяното и видяното по трудния път на познанието.
	Документалното описание се допълва от уникален илюстрационен материал, което прави книгата интересна за читателя.
