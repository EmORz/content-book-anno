	Авторът Емил Лазаров завършва висше образование в Бърно, Чехия, където и режисира редица собствени постановки в студентски театри на малките форми.
	Написал е сценариите и е поставил няколко мултимедийни проекта за електронна музика.
	Съавтор е на книгата „Компютри и музика“.


	Виртуалната импресия „Сто капки“ е роман — фикция, роман — импресия, написан от живота. История — метафора за реалното настояще, за виртуалното бъдеще, за отчуждението и преоткриването на самия себе си, за мечтите и за любовта.
	В динамичната структура на импресията героите говорят за своя живот, където между желанието какви биха искали да бъдат и реалният им облик, съществува тънка граница, която всеки има възможността да преодолее.


	„… а тези капки бяха сълзите на хората, сълзите на душите им, на всички нереализирани желания и неосъществени идеи…“
	„… какво ми пречеше да тръгна по свой път, какво ми пречеше през целия си живот да правя това, което беше стойностно и ценно за мен, защо чак сега разбрах, че това отклонение трябваше да направя отдавна, много по-рано?…“
