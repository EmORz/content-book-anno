	В нечие болно съзнание се ражда идеята за възродяване на една от най-страшните терористични групи от шейсетте години — Сторм Фронт. Мери Терър — изключително хладнокръвна убийца, живяла двайсет години в нелегалност, е обладана от фикс идеята светът отново да бъде потопен в кръв. Тя открадва от родилния дом бебето на журналистката Лора Клейборн, за да го поднесе на своя гуру Лорд Джак и да го отгледат като свой син, който ще продължи борбата след тях. Полицията не успява да предотврати серията убийства, бележещи пътя към нейния кумир. От престъпниците не се страхува единствено майката на отвлечения Дейвид — Лора. Но дали ще успее да върне детето си?
