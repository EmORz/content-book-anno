	На пръв поглед Теса Русо има всичко, за което една жена може да мечтае: красив, известен и заможен съпруг, две прекрасни деца, близки приятелки, с които може да сподели тревогите на всекидневието или да избяга от тях. На Теса дори не й се налага да работи, затова се е посветила изцяло на грижите за семейното щастие. Въпреки че живее в същото бостънско предградие, Валъри Андерсън изглежда пълна противоположност на Теса: тя е самотна майка на шестгодишния Чарли, отдадена е на кариерата си като адвокат, а единственият й приятел е нейният брат близнак. Но един трагичен инцидент преплита съдбите на двете жени по съвсем неочакван начин, подлага ги на изпитание и ги принуждава да преосмислят представите си за семейството, любовта, верността и щастието. Увлекателен, проникновен и майсторски написан, новият роман на Емили Гифин ще ви накара да се замислите за истински важните неща в живота.

C>
	Книгите на Гифин са напрегнати, емоционално поглъщащи истории за женското приятелство, брака и майчинството.
@	Chicago Tribune
C$
C>
	Талантът на Гифин е в създаването на живи реалистични герои, които непреодолимо ни въвличат в този многопластов, завладяващ вниманието ни роман.
@	Booklist
C$

	Емили Гифин е завършила университета „Уейк форест“ и Юридическия факултет към университета „Вирджиния“. Няколко години практикува право в Ню Йорк, след което се премества в Лондон, където се отдава изцяло на писателска дейност. Сега живее в Атланта със съпруга си и трите им деца.
