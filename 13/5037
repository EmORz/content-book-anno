	През трагедията на едно корабокрушение, живота на необитаем остров, пленничеството и екзотичните интриги в харема на турски паша, величието и тайните на една къща в Корнуол, съдбата на Розета се оказва трагично и безвъзвратно преплетена с тази на двама мъже. Лукас Лоримър е привлекателен, циничен и светски. Саймън Перивейл е преследван от закона, заподозрян като главен виновник в тайнствено убийство. Двамата живеят в съседни имения и докато гостува на осакатения от корабокрушението Лукас, Розета намира начин да докаже невинността на Саймън. Мисията, която тя си е наложила сама, е опасна като всяко от невероятните приключения, през които тримата са преминали до тогава…
