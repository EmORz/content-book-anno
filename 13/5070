	Маделин Прескот постъпва на работа в училището за благородни девици на госпожа Харис с намерението да изчисти репутацията на баща си. Вместо това обаче възниква реална опасност да опетни доброто си име. Скандално известният Антъни Далтън, виконт Норкорт, иска да запише в училището своята племенница. Но за да стане това, госпожа Харис му поставя условие — да преподава „уроци по съблазняване“ на ученичките й, за да се научат неопитните млади дами как да разпознават безскрупулните джентълмени. На Маделин е възложено да надзирава отблизо лекциите му.
	Тя винаги е смятала привличането между хората за научна материя — нещо лесно за разпознаване и контролиране… Докато не бива пометена от страстното желание, което изгаря и Антъни. Да губи ценното си време с един развратник е лишено от всякаква логика, но… и най-голямото изкушение.
