	Четиринадесети век… Магьосници и магии са окупирали Земята. В непрекъсната борба между доброто и злото са въвлечени Драконовия рицар сър Джеймс Екерт и приятелят му сър Брайън Невил-Смит. Невинният им поход да намерят бащата на лейди Джеронд се превръща в решаваща борба за оцеляване.
	Велик заклинател сипе с щедра ръка проклятия и смърт, мрак и злини. Призовал демоните — най-могъщите и коварни същества — той се превръща в непобедим владетел на Злото. Двамата рицари се изправят срещу него, но ще достигнат ли силите им…
