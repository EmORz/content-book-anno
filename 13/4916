#	Прехвърчат искри.
#	Пожарът се разраства.
#	И Капитолът иска отмъщение.

	В руините на някогашната Северна Америка се намира държавата Панем с блестящата си столица Капитол и дванайсетте й окръга. Капитолът е безмилостен и държи окръзите в подчинение, като ги принуждава да изпращат по едно момче и едно момиче на възраст между дванайсет и осемнайсет на ежегодните Игри на глада — реалити шоу, предавано на живо по телевизията. В Игрите може да победи само един. И гледането е задължително!
	Колкото и да е невероятно, Катнис Евърдийн е победител в Игрите на глада. А победата означава богатство и слава. Сега Катнис би трябвало да е щастлива — в края на краищата пак е при семейството си и стария си приятел Гейл. Но нищо не е точно така, както тя иска. И се носят слухове за бунт срещу Капитола — бунт, за който Катнис може би е допринесла.
	Във втората част от трилогията _Игрите на глада_ Сюзан Колинс продължава разказа за Катнис, като я подлага на още повече изпитания и поднася изненади на всяка страница.
C>
	_Игрите на глада_ е жесток, разтърсващ роман със задъхващо темпо, който веднага хваща… Не можех да оставя книгата…
@	Стивън Кинг
C$
C>
	Изумителна! Ето една книга, която няма да ви приспи. Съветвам ви да я започнете рано сутринта и да си освободите деня от всички други задължения.
@	Стефани Майър
C$
