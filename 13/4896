	Трупове на зверски убити проститутки всяват смут по улиците на Рим, слуховете за злодеянията на убиеца с прозвище „Поругателя“ достигат и до императорския дворец. Когато Атий Енобарб, доверен човек на бившия император Максенций и преследвач на християни, е открит мъртъв във вилата си, император Константин решава да се намеси. Атий Енобарб е знаел много от тайните на християнската общност, когато привържениците на новата религия са били преследвани от закона — и не на последно място сред тях мястото на гроба на галилееца Петър, основателя на християнската църква. От вилата на убития е изчезнало ценно ковчеже, съдържащо сведения, важни за императора. Отпадат подозренията, че Атий е бил „Поругателя“ — но кой тогава е загадъчният убиец, явяващ се в облеклото на имперски офицер?
	За да съхрани реда и спокойствието в империята на своя син, императрица Елена се обръща към своята довереница Клавдия. Клавдия трябва да открие кой е извергът, оставящ зад себе си разпорени женски трупове с извадено дясно око, да разкрие мистерията около убийството на Атий Енобарб и тайните на изчезналото ковчеже.
C>
	Пол Дохърти, утвърдил се като доайен на историческия криминален роман, завършва история в Оксфорд и защитава докторат върху епохата на крал Едуард II. Работата като училищен директор ни пречи на изключителната му продуктивност. Поредиците криминални романи, пропити с атмосферата на отминали времена, са изключително популярни, обичани и търсени от любителите на исторически мистерии.
@	www.paulcdoherty.com
C$
