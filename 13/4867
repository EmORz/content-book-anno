	Колийн Маккълоу ни потапя в Сидни на 60-те и ни запознава с историята на млада жена, решена да се противопостави на обществените условности.
	Двайсет и една годишната Хариет отскоро работи като рентгенов лаборант и се справя сама с живота.
	Не обръща внимание на предупрежденията на баща си, че „само глупаци и леки жени живеят в «Кингс Крос»“ — квартал с лоша слава. Именно там тя среща странни и чудати хора като хазяйката си и нейната дъщеря Фло. Госпожа Делвекио Шварц прави хороскопи, хвърля карти Таро и предсказва бъдещето с кристално кълбо. Ала истинската й връзка с невидимия свят е малката Фло — безмълвният ангел, който пленява завинаги сърцето на Хариет.
	Докато трупа опит за мъжете, любовта и картите Таро, Хариет открива, че да следваш сърцето си невинаги е лесно. А да защитиш най-скъпите си хора може да бъде по-трудно от всичко.
	Завладяващ роман за енергията и страстта на едно отминало време!
