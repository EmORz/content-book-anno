	Жалка и недостойна е онази любов, която те кара да се унижаваш и обезличаваш, като се отказваш от вярата си.
	Принудена от обстоятелствата, Сара Елиът напуска университета и се връща в семейния дом в Чикаго, за да се грижи за по-малките си сестри и братче. Започва работа и временно се отказва от мечтата си да стане лекарка.
	В живота й се появяват двама мъже — Рубен, в когото би могла да се влюби, и брат й Мак, който от години е изчезнал, но изведнъж си „спомня“, че има семейство. Сара е объркана — миналото и настоящето на Мак са обгърнати от може би опасни тайни, а семейството на Рубен е препятствие по пътя на любовта им, пък и той, изглежда, не е наясно с чувствата си към нея.
	За да вземе правилното решение, тя трябва да преосмисли значението на истинската любов и… да стане най-прекрасната майка.
