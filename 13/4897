	Майката природа има начин да накара и най-невъзможните двойки да си „паснат“. А какво би било по-невъзможно от нахална, независима президентска дъщеря, която не знае кога да си държи устата затворена, и самотния Койот, жадуващ за сладката, розова уста, която е решил да смири.
	Гласуването на Закона за Породите наближава. Работата на Киова е да наблюдава Аманда, дъщерята на президента — да гледа, но да не пипа.
	За мъж, който няма нищо, Аманда Мейрън е утоляване на глада, който го измъчва, сбъдването на всяка негова мечта — неща, в които никога не е смеел да вярва. Това, което чувства към нея, е повече от похот, повече от любов. Тя вдъхва живот в коравото му сърце, разтапя леда, който го защитава цял живот, и докосва част от него, за която е мислил, че е умряла заедно с душата му.
