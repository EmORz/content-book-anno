	Л. Соучек (1926–1978) е завършил медицина в Карловия университет. Дълги години е бил фоторепортер, а по-късно е преподавател във факултета по журналистика в Прага. В началото на 60-те години се насочва към научнофантастичната литература и бързо си спечелва име на един от водещите фантасти в страната. Отправил своята неизчерпаема фантазия към археологията, историята, биологията, астрономията, той разкрива нравствено-етичните проблеми на съвременния свят, а надеждите за тяхното разрешение възлага естествено на младежта…
