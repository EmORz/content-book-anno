	Едно невръстно момченце е отвлечено и младата Мел Съдърланд, частен детектив, прави всичко възможно да го открие, ала не разполага с достатъчно улики. Ето защо не може да вини отчаяната майка на детето, че се е обърнала за помощ към ясновидеца Себастиан Донован. Мел решава да държи под око привлекателния Себастиан, на когото няма и капчица вяра, но който я привлича неудържимо. Той пък е наясно, че разсъдливата Мел не вярва в ясновидства и магии, ала има нещо в нея, което не му дава мира. Себастиан няма друг избор, освен да й помогне. Защото Мел е неговата съдба.
