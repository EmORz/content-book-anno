	Новият роман на автора на „Алхимикът“ носи всички елементи на трилъра, но всъщност е проникновен портрет на човечеството днес, тласкано от желанието за слава, признание и успех.
	Игор Малев е обсебен от една-единствена личност — своята бивша съпруга Ева. Той е красив, супербогат и харизматичен, но тя го е напуснала заради прочут моден дизайнер. Нейната постъпка му нанася рана, която никога няма да зарасне.
	Ето защо Игор заминава за прочутия кинофестивал в Кан, където ще се появят Ева и новият й партньор. Там, сред блясъка и лукса на новата Суперкласа — истинските победители в хедонистичната игра на съвременния живот, — той унищожава невинни хора, за да си отмъсти за изневярата. Игор е готов на всичко, за да си върне любимата, включително да разрушава цели светове.
	„Победителят е сам“ е разтърсващо и отрезвяващо пътешествие из бляскавия свят на филмовите звезди, модните икони, знаменитите продуценти и прочутите дизайнери. Това пътешествие продължава и в паралелния свят на неосъществените таланти и развенчаните идоли, на жертвите на обсесията за признание, популярност и лукс.