	Приключенски разкази, обединени от обща тема и общи герои.
	Не само земята пази в недрата си спомени за отминалите епохи и поколения. И нашето Черно море крие развалини на градове и скелети на кораби. Смели хора се спускат в дълбините му, за да открият тези съкровища. Водени от полуизтрити надписи и неясни намеци в ръкописите, водени от своята любов към неизвестното и любовта към морето, героите на Цончо Родев ни показват чудесния свят на морското дъно и на човешката фантазия… Но към съкровищата на морето се протягат ръцете на престъпници и безделници, любовта се сблъсква с алчността и в драматичния сблъсък авторът се бори на страната на подводните плувци, негови герои, но и близки приятели.
