	Животът на студентката по филмово изкуство Лира Прескот е спокоен и дори малко скучен. Тя живее с най-добрата си приятелка, обича стари филми и хубави книги и работи по документален филм за градските паркове. Ето защо никой не може да разбере какво са търсили двамата маскирани мъже, които по погрешка нападат съквартирантката й вместо нея и претършуват апартамента. След инцидента братът на приятелката й, който е агент на ФБР, веднага изпраща двама свои колеги. Задачата им е да пазят момичетата, докато случаят се изясни.
	Сигурността на Лира е поверена на специален агент Сам Кинкейд. Той я придружава навсякъде не само за да я охранява, но и за да разбере кой и защо я преследва. Когато в колата на Лира е заложена бомба и неизвестни лица стрелят срещу нея и Сам, вече няма никакво съмнение, че животът й е в голяма опасност. Документалният филм неочаквано се превръща в истински филм на ужасите, а причината Лира да бъде преследвана очевидно се крие сред дисковете и книгите, купени от гаражна разпродажба.
