	Мечтата му бе да се прочуе. Отвличането на децата на богати и известни родители го превърна в новина номер едно. За разследването на подобно престъпление ФБР се обръща към най-добрите си специалисти — детектива психолог Алекс Крос и амбициозната и красива Джези Фланаган. Но дори те не са от класата на престъпника. Докато цялата страна наблюдава как Фланаган и Крос попадат във всяка негова клопка, той разбира, че целта му е постигната, защото контролира играта на ужаса и смъртта, преди още да е направил решителния си ход…

	Джеймс Патерсън, президент на нюйоркската рекламна агенция „Уолтър Томсън“, нашумя като писател с поредицата си трилъри за чернокожия детектив Алекс Крос, достигнали милионни тиражи и останали в продължение на месеци в листата на бестселърите на „Ню Йорк таймс“. Сред тях са „Целуни момичетата“, „Среднощен Клуб“, „Черен пазар“ и „Сезонът на мачете“, но успехът на „Когато дойде паякът“ се оказа сензационен. Книгата е преведена на 16 езика.
C>
	„Невероятно напрегнато четиво с уникален убиец, който едновременно ужасява и интригува. Най-добрият трилър на годината.“
@	Клайв Къслър
C$
C>
	„Книгата ще достави удоволствие не само на любителите на напрегнато четиво, но и на онези, които се интересуват от дълбините на човешката психика.“
@	„Уошингтън поуст“
C$
C>
	„Джеймс Патерсън е създал бързо движещо се влакче на ужаса, чиито пътници се носят стремглаво към неизвестното.“
@	„Ню Йорк таймс бук ревю“
C$
