	Сталин разбирал, че продължителното съществуване на социалистическия режим в съседство с нормални държави е невъзможно. Верен ленинец, той свято следвал повелята на своя учител: ако не се разширяваме — ще загинем. В този смисъл Втората световна война за Съветския съюз била желана, необходима и неизбежна. Подготвяна като етап в борбата за разпростиране на комунизма по цял свят, тя завършила практически в същите граници, в които започнала. Ето защо Сталин не приел на бял кон Парада на победата. За него резултатите от Втората световна война означавали край на комунизма. Това било историческо поражение. По-нататък можело да настъпи само рухването.
