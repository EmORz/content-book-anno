	След разрушителна буря, която отнася дома й, Ани Пейн потегля за Сан Франциско с твърдото решение да отвори собствена галерия и да започне нов живот. Само няколко дни след пристигането си, тя приема тайна комисионна, за да се яви на търг и на всяка цена да купи на пръв поглед незначителна картина. Съперник в ожесточеното наддаване е загадъчния Гарвин Макри, който отчаяно иска да се сдобие с творбата — все пак това е портрет на убитата му съпруга! На Ани Пейн и през ум не й минава, че се забърква в кошмара на двойно убийство, пред което полицията е безсилна. Дори и след пет години неизвестният убиец е на свобода и може би сега младата галеристка е поредната му мишена. Гарвин и Ани се впускат в разплитането на престъплението и между тях пламва страст, от която и двамата се страхуват. Преследван от демоните на миналото, Гарвин е дал обет пред себе си, че повече никога няма да се влюби. Но дали все пак независимата чаровна галеристка няма да пробие бронята, за да докосне най-нежната струна в сърцето му?
