	Диамантите са вечни, но тайните — не.
	Бижутерийният магнат Пиер Масо има всичко: пари, власт, световно признание, изискана и покорна съпруга, красиви любовници. Една нощ обаче той излиза от дома си и потъва в неизвестност, оставяйки след себе си куп неразрешени въпроси и догадки.
	Седем години по-късно Софи Масо обявява смъртта на съпруга си въпреки яростните протести на свекърва си и сина си. Тя смята, че семейството и компанията трябва да продължат напред, за да оцелеят. Но някои хора имат други намерения. Софи трябва да се справи не само с реалната заплаха от фалит, но и с гневните нападки на сина си, с финансовите домогвания на конкуренцията и с подлите номера на една от любовниците на Пиер.
	Ще успее ли изисканата, но неуверена Софи да се превърне в успяла бизнес дама? Ще намери ли начин да избегне скандала около мистериозното изчезване на съпруга й и неговото тъмно минало?
