	Има обещания, които се дават, не за да бъдат спазени…
	Кейт, Лили и Джордан — три самотни деца, за които свързващото ги приятелство става отправна точка в техния живот. В края на своето детство те си обещават да се срещнат отново след петнадесет години на пустото игрище за голф.
	Съдбата ги разпилява, но когато Кейт, вече талантлива писателка, се връща в града на своето детство, случайно си спомня за отдавна определената среща и се отправя към потъналото в мрак игрище.
	Онова, което открива там, открехва вратата към съвършено нова съдба, към нещо, за което не е дръзвала да мечтае дори. Внезапно пясъчният часовник на времето се обръща за нея и песъчинките започват да се движат в нова, неочаквана посока…
