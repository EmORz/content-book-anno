	Джо Уинстън има установен ред с жените: той съществува, те припадат. С изпепеляващия си поглед и очарованието на неустоим мачо стил, Джо може да има всяка жена.
	С изключение на една, която той наистина иска до полуда.
	Луна, малката магьосница, жената, която също тайно го желае, но не може да си позволи просто да преспи с него. Тя иска много повече. И тогава се появяват две деца — изоставени сирачета, нейни роднини, за които Луна трябва да се погрижи.
	Попаднала изведнъж в злокобния водовъртеж на заплахи и смърт, на измама и подлост, тя отчаяно се нуждае от помощ. И се обляга на могъщото рамо на Джо. Мъжът, който трябва да промени себе си — мисленето и привичките си, за да грабне не просто жената, а нейното жадно за обич сърце…
