	Малори Станхоуп се отправя по море към Египет. Един неин спътник — поразително красивият лорд Майкъл Деуинтър я привлича неудържимо. Майкъл, макар и заинтригуван от обезоръжаващата красота на Малори, е погълнат от мисли за спасяването на баща си, отвлечен от коварни похитители.
	След пристигането си в Кайро, Малори се надява да забрави мъжа, обезпокоил мислите й, но скоро случаят довежда ранения Майкъл при нея. Малори не само лекува раните му, но и се влюбва безнадеждно в него. Заобиколен от опасностите, които се таят сред обгорените от слънцето пясъци, Майкъл разбира, че сърцето му е отдадено на този червенокос ангел и двамата заедно рискуват всичко, за да спасят баща му от пустинния затвор.
