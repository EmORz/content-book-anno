	Безвремието на Азия. Могъществото на Руската империя е застрашено. Предвождани от лукавия хан Феофар, татарските орди нахлуват в Сибир. Животът на великия княз е в опасност, а телеграфните връзки са прекъснати… Нужни са ум и сърце, за да прекосиш завладените земи, да преодолееш множество препятствия и да опиташ да спасиш княза и може би целостта на Русия. Царският куриер Михаил Строгов е единственият, който дръзва да се впусне в толкова рисковано начинание. Какви премеждия го очакват? Ще изпълни ли той тайната мисия? И дали по своя път няма случайно да срещне любовта? Мнозина навярно си спомнят приключенията на Михаил Строгов от едноименния филм. Сега пред вас е първоизточникът — незабравимият роман на Жул Верн. Историческите събития са само фон на увлекателното повествование, в което след безброй перипетии верността, мъжеството и любовта възтържествуват над измяната, насилието и подлостта.
