	Изхвърлен на брега на най-далечните северни райони на Британия, Конан полага клетва да служи като наемник на високомерната, красива кралица Елкуина. Скоро силният варварин е въвлечен във война срещу двама крале, които искат да заграбят земите на Елкуина и срещу магьосника Илма, кроящ планове за господство над целия Север и с нечисти помисли към кралицата. От напоените с кръв снегове на горите на Британия до магьосническата Преместваща се страна се водят битки. Мъртвите стават да се бият, но победата може да извоюва единствено Конан Наемника.
