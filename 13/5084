C>
	Хитлер е строял социализъм. И Сталин е строял социализъм.
	Хитлер е смятал своя път към социализма за единствено правилния, а всички останали пътища за извращение.
	И Сталин е смятал своя път към социализма за единствено правилния, а всички останали пътища — за отклонение от генералната линия.
	Хитлер е имал четиригодишен план. Сталин — петгодишни.
	Главните празници в империята на Сталин са били 1 май, 7–8 ноември.
	В империята на Хитлер — 1 май, 8–9 ноември.
	Хитлер е изтребвал хората с милиони. И Сталин — с милиони.
	Хитлер не се е окичвал с ордени, и Сталин не се е окичвал.
	Къде тогава е разликата?
	Разликата е във формата на мустаците.
	Но има разлика и в това, че светът смяташе действията на Хитлер за огромни злодеяния. А действията на Сталин — за борба за мир и прогрес.
	За да не може Хитлер да удържи завзетите европейски страни, Западът е потапял германски кораби, бомбардирал е германски градове, а после е стоварил на Европейския континент свръхмощна армия.
	А за да успее Сталин да завземе и удържи другата половина от Европа, Западът е подарил на Сталин стотици бойни кораби, хиляди бойни самолети и танкове, стотици хиляди най-добри в света военни автомобили, милиони тонове първокачествено гориво, боеприпаси, продоволствие и пр., и пр.
	Но как е станало така, че Сталин е загубил войната, която е подготвял цял живот? Защо включването на Съветския съюз във Втората световна война през август 1939 година е било толкова бляскаво, а краят — толкова печален? Защо Втората световна война е завършила за Съветския съюз с така наречената „велика победа“, която се е оказала по-лоша от всяко поражение.
@	Виктор Суворов
C$
C>
	„Присъдата на Солженицин «Сталин е убиец» е възприета безапелационно. Присъдата на Суворов «Сталин е агресор» не се възприема. От психологическа гледна точка реакцията е разбираема. Ако Сталин е убиец, ние сме жертви. Ако Сталин е агресор, ние сме съучастници.“
@	Дмитрий Хмелницки
C$
