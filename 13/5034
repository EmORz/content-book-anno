	Тейлър — училищна психоложка и радиоводеща — е ужасена, че повече няма да може да се чувства в безопасност. В живота й с влудяваща арогантност е нахълтал приятелят на братовчедка й. След неуспешен опит да я изнасили, Гордън е загинал от взрив на яхтата си. Поне така мисли полицията. Но заплахите — по телефона и с имейли — не престават да правят от живота й ад. Някой, мистериозен и зъл, заплашва да я убие. Изглежда, че единственият изход е да се обърне към адвокат Рийд, който е отначало просто защитник, после — най-верен приятел, накрая — любовник. Но ще успее ли той да я защити от невидимата заплаха, която я заобикаля? Ще я измъкне ли от въртопа на изпитанията, който я влачи към дъното? Ще превърне ли преизподнята, в която я е запратил Гордън, в нормален човешки ден, където има не омраза и смърт, а любов и бъдеще?
