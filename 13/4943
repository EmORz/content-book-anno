	Извършено е убийство, но преди да тръгне по следите на престъпника, криминалният инспектор трябва да реши друга трудна задача: да установи кой е убитият… Никой не го познава, никой не го търси — ни за добро, ни за лошо, в края на краищата никой не сигнализира, че от трудовия колектив, от квартала, от семейството е изчезнал жив човек.
	Проследявайки интригуващите перипетии на едно криминално издирване, ненатрапчиво и умно авторът разглежда проблемите за живота и смъртта, за смисъла на човешкото битие.
