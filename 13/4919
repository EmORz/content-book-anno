	Най-очарователното нюйоркско ченге Ив Далас за първи път в своята практика се сблъсква с убийци — двама умни, привлекателни и богати младежи, — които използват електронната поща, за да набележат своите жертви. Те се представят на младите жени с имена на известни поети — Байрон, Емерсън, Уърдсуърт… Всеки от тях е обладан от мисълта, че не извършва изнасилване и убийство, а само едно необикновено прелъстяване, изпълнено с романтика и еротика, което прави щастливи в смъртта техните партньорки. Единственото им оръжие е наркотик, повишаващ сексуалните желания. Но и този път с помощта на своя съпруг, собственик на могъща империя, която обхваща почти всички населени от човека планети, и на своя незаменим екип, Ив Далас успява да разобличи неуловимите престъпници.
