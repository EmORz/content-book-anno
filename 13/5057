	Много преди да отвори вратата на своя дом, Ейдриън Савил знае, че вътре има някой. Ала когато вижда кой е неканеният му посетител, направо не може да повярва на очите си — жената е далеч по-красива от очакванията му.
	Сара Фрейзър. Той я е сънувал, мечтал е за нея, представял си е каква може да е тяхната неизбежна среща. Само Ейдриън знае, че нейното посещение е в резултат на дълго замислян от него план. Нещо, което тя никога няма да узнае…
