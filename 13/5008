	Катлийн и братята й Джери и Джими непредвидено остават в училищния пансион през ваканцията. В търсене на приключения попадат в омагьосан замък, където кукли, статуи и каменен динозавър оживяват, за да поведат децата през чудеса и приключения, които надминават и най-смелите им очаквания.
	Едит Несбит (1858–1924) е родена в Лондон. Като дете любимите й занимания са ездата, плуването и играта на пирати. На дванадесет години вече мечтае да стане писателка, а първите й стихове са публикувани, когато е едва петнадесетгодишна. Става световна знаменитост в началото на века с романите си за деца — „Пет деца и То“ (1902), „Феникс и летящият килим“ (1904), „Историята на амулета“ (1906), „Децата от гарата“ (1906). „Омагьосаният замък“ (1907) е първата книга на Несбит, преведена на български език.
