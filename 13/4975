	Преодолейте вредното наследство и вземете живота си в ръце.
	Отровни хора ли са родителите ви?
	Като дете…
	Вашите родители казваха ли ви, че сте лоши или некадърни? Вашите родители използваха ли физическа болка, за да ви възпитават? Налагаше ли се да поемате грижата за проблемите на родителите си? Беше ли ви често страх от родителите ви? Вършеха ли родителите ви нещо, което трябваше да се пази в тайна?
	Вече като възрастни…
	Родителите ви все още ли ви третират като дете? Изпитвате ли интензивни емоционални или физически реакции, след като сте прекарали известно време с родителите си? Упражняват ли родителите ви власт над вас посредством заплахи или чувство за вина? Манипулират ли ви с пари? Имате ли усещането, че каквото и да правите, то никога няма да е достатъчно добро за родителите ви?
	В този забележителен наръчник по самопомощ д-р Сюзън Форуърд ни запознава с историите и реалните гласове на порасналите деца на отровни родители и ви помага да се освободите от вредните модели на отношения между вас и родителите ви и да откриете вълнуващия свят на самоувереността, вътрешната сила и емоционалната независимост.
