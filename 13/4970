	В заключителната книга на трилогията „Островът на Трите сестри“ бестселъровата авторка Нора Робъртс умело пресъздава очарованието на Нова Англия, изтъкавайки запленяваща история за истинска любов и неподправена магия…
	Миа Девлин знае какво е да обичаш и в един миг да видиш как любовта си отива. Преди време двамата със Сам Лоугън са имали пламенна връзка, но той напуска острова, изоставяйки съкрушеното момиче в спомени за споделеното вълшебство.
	Десет години по-късно Сам се завръща като собственик на единствения хотел в града и е твърдо решен да поправи някогашната грешка с Миа. Но той се сблъсква с ледено безразличие. Миа обаче се нуждае от неговата помощ и сила, за да се изправи срещу най-ужасяващото си предизвикателство. А с наближаването на часа на сбъдване на вековното проклятие, надвиснало над острова, те трябва да предприемат съдбовна крачка, за да надвият мрака и спасят любовта…
