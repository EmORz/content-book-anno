	„Хобитът“ е фентъзи-роман от Джон Роналд Руел Толкин, първоначално написан като детска приказка. Носи подзаглавието „Билбо Бегинс или Дотам и обратно“. За първи път е публикуван на 21 септември 1937 г. и представлява прелюдия към историята, която се описва в книгите от „Властелинът на пръстените“ (написани в периода 1939–1948 г. и издадени през 1954 г. и 1955 г.) На български език е издаден най-напред под името „Билбо Бегинс, или дотам и обратно“, през 1975 г.; по-късно е преиздаван под името „Хобитът“, с подзаглавие „или Дотам и обратно“.
	Романът проследява приключенията на хобита Билбо Бегинс по време на неговото пътешествие през Средната земя. В пътуването той е придружаван от група джуджета, както и от магьосникът Гандалф. Пътешествието им има за цел да върне на джуджетата тяхното кралство и огромното им съкровище, които са откраднати от дракона Смог.

	_Източник:_ [[http://bg.wikipedia.org/wiki/Хобитът?oldid=1944647|Уикипедия, свободната енциклопедия]]
	[[http://bg.wikipedia.org/wiki/Хобитът|Статията „Хобитът“ от Уикипедия]] се разпространява при условията на [[http://bg.wikipedia.org/wiki/GNU_FDL|Лиценза за свободна документация на ГНУ]]. (Можете да разгледате [[http://bg.wikipedia.org/wiki/Хобитът?action=history|историята и авторите на статията]].)