	Скъпи приятели,
	Тази книга-игра не се различава особено от другите, които сте чели. Разбира се, в нея ще откриете приключения, заплетени ситуации, схватки и борба за победа. Но има и още нещо. Защото историята, която ви предстои да прочетете, не е проста измислица, а разказ, основан до голяма степен върху истински събития. Тъй като сметнах, че ще ви бъде интересно да узнаете нещо повече, преплетох фантазията с фактите. Онова, което срещнете под рубриката „Документален факт“, е истина — или категорично утвърдена, или поне изнесена на страниците на световния печат. Бих бил много благодарен, ако в писма до издателска къща „Астрала“ споделите с мен дали ви харесва подобно нововъведение. Ако то не ви допадне, естествено, няма да бъде използвано в бъдеще.
	Желая ви приятни часове с новата книга.
@	Колин Уолъмбъри
