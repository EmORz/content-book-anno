	Краят на Вечността е всъщност началото на Безкрайността в романа на Айзък Азимов — „една грандиозна и мрачна утопия“, по думите на братя Стругацки. Мрачна, действително, но не и песимистична, защото авторът не се отклонява от жизнеутвърждаващото начало, вярата му в здравия разум на човека е твърде силна.
	„Пред нас е земята, казва главната героиня, но не вечният и единствен дом на човечеството, а само отправната точка на едно безкрайно приключение.“
