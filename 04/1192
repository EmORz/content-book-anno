	Дългата ядрена зима и опустошителният огън на войната заплашват да превърнат Земята в пепелище, след като руските космически десантчици щурмуват появилия се неочаквано в околоземната орбита 300-километров астероид, във вътрешността на който обединените сили на НАСА, НАТО и ООН се сблъскват със загадки и чудеса, надхвърлящи всякакви граници на въображението. Защото Камъкът е от космоса, но не от _нашия_ космос; той идва от бъдещето, но е от _нашето_ бъдеще и носи в себе си един великолепен град. И един коридор. Който води към безкрайността.