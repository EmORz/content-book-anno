	Множество отделни вселени, създадени за да служат за развлечение на раса от суперсъщества… Представете си, че всяка от тези вселени има свои собствени закони, своя култура и население… с единствената цел да материализира фантазиите на своя конкретен създател. И сега си представете една такава вселена, конструирана като дяволска клопка само за да унищожи един мъж на име Робърт Улф, който е от расата на ПОВЕЛИТЕЛИТЕ.
	Когато Угризен — сатанинският господар на повелителите — отвлича съпругата на Улф, Хризеис, той го принуждава да проникне в смъртноопасната вселена, осеяна от клопки и коварни капани, каквито само зловещото съзнание на ГОСПОДАРЯ-ПОВЕЛИТЕЛ е в състояние да измисли.
	Улф може да разчита само на своята смелост и съобразителност, за да се изправи срещу този космически лабиринт и постепенно разбира, че ако не се случи някакво чудо, двамата с Хризеис са обречени…