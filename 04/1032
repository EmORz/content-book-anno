	Може би читателите на библиотека „Галактика“ ще се учудят, като прочетат името на Джек Лондон на корицата на тази книга. Защото макар вероятно да няма човек, който да не се е възпитавал на мъжество, издръжливост и благородство от многобройните му романи, то малцина го познават като фантаст. Романът му „Скитникът между звездите“ излиза от рамките на класическия научнофантастичен роман. Това е сложно, многопластово произведение, в което главният герой пътува в пространството и времето, но не с традиционната машина, а „пренасяйки душата си“; произведение, отричащо жестокостта, насилието и бездушието на американското буржоазно общество.
