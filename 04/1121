	Един свят на бавни, но постоянни промени, свят на вечно променящ се пейзаж, на израстващи и пропадащи планини, на появяващи се и изчезващи морета, на странни туземци, абсурдна флора и удивителна фауна — невъзможен свят, от който има само един възможен изход и той е в двора на Повелителя Уртона. За нещастие дворецът лети по случаен маршрут над повърхността на планетата. Пол Янус Финеган, известен повече като Кикаха, трябва да открие телепортиращата врата, за да оцелее.