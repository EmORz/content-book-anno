	На Дарковър, планетата на червеното слънце, са настъпили мрачните дни на Хаоса. Противоречива епоха, в която е овладяна силата на магическата матрица — мощно оръжие в схватките на сила между изгряващите Кралства. Вълнуващ епос за чудеса и повелители на странни, даже страшни сили, създадени с генетична намеса и кръвосмешение под знака на тиранична размножителна програма.

	„Победителката на бурите“ е епичен роман за страст, насилие, войнска храброст, обич и родов дълг, в който един потомък на митичния Хастур среща своята съдба. Разкъсван между дълга си на престолонаследник и тегобата на магическия си ларан, той е призован да защити от страшните й заложби една малка магьосница, наследница на могъщо кралство.