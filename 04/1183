	Изтичат последните дни от времето, което Гарион и неговите спътници имат на разположение, за да изтръгнат от обятията на Зандрамас малкия син и наследник на Гарион — краля на Рива. Ако те не успеят да открият къде се намира Мястото, Което Вече не Съществува, Зандрамас — коварното Дете на Мрака — ще използва сина на Гарион в кървав ритуал и над цялата вселена ще се възцари грозната сила на Пророчеството на Мрака.
	Единствено Пророчицата от Кел може да разкрие къде се намира това мистериозно място — ала тя е в състояние да стори това едва когато Гарион и Поулгара извършат предопределената им от пророчествата задача в пещерата на Пророците, разположена в сърцето на величествена планина…

	Пред вас е епохалният завършек на сагата бестселър МАЛОРЕОН, създадена от Дейвид Едингс — кулминацията на гигантско преследване в непознати земи и незнайни народи, блестящ разказ за хора, крале, добри вълшебници, зли магьосници и богове, участващи в страшна битка. Тя продължава вече седем хиляди години — страшна война между древни, противопоставящи се едно на друго пророчества, от изхода на която зависи съдбата на човечеството, света и цялата вселена.