	Една прекрасна утрин човечеството се събужда ослепяло. Така започва един от първите научнофантастични романи в света, разработващ темата за планетарната катастрофа. Човешката цивилизация е пред прага на гибелта. Малкото оцелели земни жители са призвани с цената на най-тежки изпитания да я запазят, доколкото могат, и най-важното — да съхранят рода си. Не у всички обаче живее чувството за обществена принадлежност и това създава конфликти между тях. Убедени, че сами носят вината за случилото се, разумните търсят пътища да построят по-добро общество. Написана свежо, динамично, на места полемично, книгата представлява едно социално прозрение, което изхожда от най-острите нравствено-политически дилеми на днешния ден.
