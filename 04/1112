	След злощастните премеждия на Земята Хък Хогбен, лъвицата Ана-Мария и драконът Трифон тръгват по дирите на шамана Пакеекее, но още в предверието на Нищото откриват, че Земята не е това, което е. Налага се Хък да се надлъгва със самозвани митничари, да се пазари за разни мъртви души и да се сприятелява с таласъм, подвизавал се като статист в почти всички пиеси на Шекспир. Хък отново се влюбва, този път в репортерката на издаваното от Джеръм К. Джеръм списание „Добро настроение“, и дори се сдобива с двойник. Ала старият Хогбен се намесва и се стига до величава битка в един май не съвсем материален свят, сравнима само с Апокалипсиса, защото в нея участват дон Кихот, Иля Муромец, Вълшебния стрелец и други легендарни пълководци. Добре, че холографното чудовище най-сетне извършва истински подвиг и с помощта на лъвицата и Кабала успява да оправи кашата. Накрая старият Хогбен най-сетне е изправен пред Съда на честта, но…
	Забележка: Според архивите на Съда на честта, макар и доста преувеличено, в тази хроника са описани действителни събития.
	Оценка на времето: Май няма по-шантаво продължение на книга, писана на български в края на ХХ век.