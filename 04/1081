	Трихилядната година. Човешката цивилизация е унищожена. На планетата са останали само жалки руини от някогашните огромни градове и шепа хора, оцелели по чудо. Над Земята и над цялата Вселена властва жестоката унищожителна раса на психлосите. Но тогава се появява един горд представител на човешкия род, готов да се изправи и поведе отчаяна борба за свобода и възраждане на човечеството. Коварната империя на психлосите може да бъде победена само със собствените и оръжия. В неравната битка са противопоставени  смелостта и благородството срещу безогледната жестокост и жаждата за власт. Уранът, който някога е заплашвал света с унищожение, сега го спасява. Звездата на човечеството изгрява отново.
