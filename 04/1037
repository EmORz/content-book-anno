	След Лем Януш Зайдел е водеща фигура в полската научна фантастика. Тема на този роман е бъдещето на човечеството — в социален и донякъде в технически план. Това са записките на астронавт, който се завръща на родната планета след 200 години отсъствие. Оказва се, че за това време земното общество е навлязло в дълбока криза — морална и психическа, — породена от порочните методи, по които се е опитало да избегне демографския взрив.
	Цилиндърът на проф. ван Троф е изобретение, което прави възможно пътуването във времето. В този цилиндър астронавтът търси обещания „дар от миналото“. Какъв е той? И ще се окаже ли пригоден за новото време на изкривени човешки стойности?
	Но към далечното бъдеще на планетата Зайдел гледа с оптимизъм. По много любопитен начин той разкрива спасителната алтернатива пред човечеството.
