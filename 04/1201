	В далечното бъдеще, на 60000 светлинни години от Земята, нестабилната Конфедерация на хората е въвлечена в битка срещу загадъчните Протоси и безмилостния рояк на Зергите. Всеки от видовете се бори, за да осигури собственото си оцеляване сред звездите в една война, която ще отвори нова велика глава в историята на човечеството… или ще предвещае неговия насилствен и кървав край.

	STARCRAFT

	Когато журналистическото разследване на репортера Майк Либърти достига опасно близо до истината за корупцията сред висшите ешелони на властта, той е заставен да приеме назначение като кореспондент на фронтовата линия.
	Озовал се във вихъра на бойните действия, Майк като по чудо е спасен от командир Джим Рейнър, към чиято бойна група в последствие е прикрепен. Оказва се, че нападенията на Зергите и Протосите не са случайни, но всяка нова частица информация сякаш допълнително забулва мистерията.