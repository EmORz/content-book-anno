C>
	— Ще излезеш преди майка си и баща си! Два часа преди тях, ако трябва! И хич никакво обяснение няма да им даваш.
	— А после?
	— После! Цяла вечер имаме на разположение. Такава лъжа ще ти измисля, че гък няма да кажат.
	Лицето на Женя се проясни — ще постъпи така, както Васко го посъветва. Имаше му доверие. Щом Васко казва, че ще му измисли лъжа, ще я измисли. Той никога не лъжеше.
C$
	__Братя Мормареви__ е псевдоним, съставен от първите три букви от първите имена на __Мориц Йомтов__ (1921–1992), роден в София, и __Марко Стойчев__ (1931–2006), роден във Варна. Мориц завършва Американския колеж и следва химия. Марко завършва английска филология. Животът ги събира през 1953 г. в Българското национално радио. Почти четирийсет години са неразделни и написват почти четирийсет сценарии и новели, множество фейлетони и скечове и няколко романа.
