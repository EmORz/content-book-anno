	Бостън е потресен от серия убийства, заради чиято жестокост извършителят получава прозвището Хирургът. Жертвите са млади жени, а почеркът на престъпника повтаря в детайли този на сериен убиец в Савана отпреди две години. В опит да разбере връзката между двата случая детектив Томас Мур се обръща за помощ към Катрин Кордел — единствената оцеляла жертва на убиеца от Савана.
	Но от нея се интересува не само той — с всяко следващо убийство Хирургът като че ли я предизвиква, приближавайки се все повече до дома й. Минало и настояще се преплитат в една смъртоносна игра на котка и мишка, чийто изход може да бъде фатален…
	Смразяващ и напрегнат „Хирургът“ ще зарадва любителите на медицинския трилър.
