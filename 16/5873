	Агата Кристи — ексцентрична, непредсказуема и вечно интригуваща. Също като нея героите й са находчиви, оригинални и популярни по цял свят, а романите й — вечно живи.
	Днес Агата Кристи е най-известната авторка на криминални романи в света. Нейните осемдесет романа са преведени на над четирийсет езика и са продадени в над два милиарда екземпляра. Емблематичните й герои Еркюл Поаро и госпожица Марпъл й спечелват титлата „Първата дама на криминалния жанр“.


	Очарователната и вятърничава актриса Джейн Уилкинсън споделя пред Поаро, че иска да се отърве от съпруга си лорд Еджуеър, за да се омъжи за богат херцог. Хейстингс и Поаро се срещат с мрачния лорд, но за тяхна изненада ден по-късно Еджуеър е намерен убит, а алибито на съпругата му е желязно.
