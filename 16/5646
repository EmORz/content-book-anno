	След дълги години на бойното поле Мерик дьо Бокур копнее за спокоен живот с покорна съпруга до себе си. Когато обаче довежда бъдещата си булка от един уединен английски манастир, той разбира, че ще му е нужно нещо повече от рицарските шпори, за да внесе ред и спокойствие в живота си.
	Когато на петнайсетгодишна възраст я сгодяват за легендарния английски рицар, лейди Клио от Камроуз още вярва, че любовта е някакво вълшебство. Девичите й мечти обаче повяхват през шестте дълги години в манастира без вест от Мерик.
	Уморен от войни, лорд Мерик не успява да намери покой, докато охранява границите на дивия Уелс. Още по-тежко му става обаче в компанията на жената, чието доверие е загубил. Когато лейди Клио започва да разбира по-добре мрачния рицар, за когото се е омъжила, тя вижда, че мечтите й биха могли да се сбъднат. Двамата ще поведат битка, за да открият мястото, където всичко е възможно — дори така рядката вълшебна любов…
