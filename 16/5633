	Те се срещат край сините води на реката.
	Тя е невинно момиче, той — неразумно сърдито момче.
	Клер Чембърлейн вярва в мечтите, Коул Тейлър не вярва в нищо. И няма причина да вярва, докато не среща Клер.
	Под сребърната зимна луна си дават обещание за любов. Ала е писано мечтите на Коул и Клер да бъдат удавени в кръв…
	След дванадесет години Коул се завръща в Харланвил.
	Станал е прочут изпълнител на любовни песни. А Клер? Животът й няма нищо общо с детските мечти, но тя е намерила спокойствие за себе си; то обаче е толкова крехко, че самото присъствие на Коул разтърсва света й из основи. Коул я кани да отиде с него в Лондон.
	Клер знае, че той отново ще разбие сърцето й. Но ще бъде с него, трябва да бъде, докато има сили да понася болката…
