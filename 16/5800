	Джуд Деверо завладява милионите читатели с умението си да описва онова, за което мечтае всяка жена: рицар с блестящи доспехи, който ще заплени сърцето й.
	Джослин е жена, обитавала два свята. Майка й се ползва от привилегиите на богатството, докато се омъжва за човек от простолюдието. След смъртта й мъжът й взима за съпруга жена от своята прослойка и петгодишната Джоси се превръща в аутсайдер. До момента, в който съдбата я среща с госпожица Едилин — жената, превърнала се в нейна майка, баба, приятелка и наставница. Жената, която е нейният щит срещу алчните й заварени сестри, защото чете душата й като отворена книга.
	Жената, която й завещава цялото си имущество, включително старинната си къща. Нещо повече — тя й завещава начин да промени живота си. И писмо, водещо към разбулването на тайна отпреди много години. В писмото госпожица Еди споменава, че е намерила идеалния съпруг за Джослин — красив млад адвокат. Странно, но ключът към загадката се крие в градче във Вирджиния, за което старицата никога не е говорила.
	Едно от условията на завещанието е Джослин да отиде в Едилин. Докато се опитва да разбули загадката на госпожица Еди, тя неочаквано се натъква на поразяващи факти, свързани с историята на семейството й и със собственото й бъдеще. И се запознава с мъж, чието минало също крие много тайни.
