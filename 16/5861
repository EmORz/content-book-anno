	Колеги, две бивши съпруги и любовници познават Додж Хенли като частен детектив, който не понася правила — нито в професионалния, нито и личния си живот. Дали ще разбие нечие сърце или ще погази закона, за да спипа престъпник, той го прави без никакво колебание или извинение.
	Една нощ неочаквано звъни телефонът и някогашната любов на живота му — милионерката Керълайн Кинг, която дори след 30 годишна раздяла продължава да го преследва в сънищата — моли за помощ. Додж има цял кош оправдания, за да отхвърли поканата на Керълайн, и една непреодолима причина да изостави всичко и да отлети към Тексас — вината.
	Съзнанието му може и да е замъглено от мъчителни спомени и лоши решения, но разбрал, че опасен преследвач се опитва да убие дъщеря им Бери… дъщерята, която Додж не познава, той пристига в Хюстън. Додж се присъединява към местния помощник-шериф Скай Ниланд, но тревожната ситуация се влошава още повече, когато преследвачът започва да оставя зловещи следи по смъртоносната си пътека към Бери. Чувствайки приближаването на убиеца, Додж, който е устоял на толкова престъпници и на собствените си саморазрушителни импулси, този път осъзнава, че това ще е битката на живота му.
