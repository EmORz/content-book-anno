	Слуховете и клюките около трагичната смърт на Елизабет Холанд — най-популярната девойка във висшето общество на Манхатън — се разпространяват с пълна сила. Погледите на аристократи и новобогаташи са вперени в най-близките й хора: сестра й — Даяна, вече единствената надежда за спасение на разореното семейство; Хенри Скунмейкър — най-желания ерген в Ню Йорк и годеник на Елизабет; изкусителната Пенелопи Хейс, която се подготвя да заграби всичко, което приятелката й Елизабет е оставила след себе си, включително Хенри; Лина Брод, бившата прислужница на Елизабет, която открива, че в свят, където парите и потеклото са изключително важни, клюките са най-новата валута.
	Клюките превръщат стари приятели в противници и заплашват мнозина от висшето нюйоркско общество да разбият бъдещето си заради позорно минало.
	След „Лукс“ в „Клюки“ нищо не е по-опасно от един скандал и по-ценно от добре пазена тайна…
