	Само две от седемнадесетте коли достигат от безводните земи до оскъдната зеленина на Запад. Те принадлежат на семейство Макгивър и на семейство Хъч, от което живи са останали само братът Рей и сестра му Ким. Рей е момче на около петнадесет години, а Ким е с една година по-малка. Но надеждата им за спасение бива внезапно унищожена, когато Джон Макгивър с насочено оръжие им отнема катърите и ги впряга в своята кола. Ако не стане чудо, Рей и Ким ще умрат от жажда в пустинята — изпълнени с омраза към безмилостната съдба и към житейските неволи…
