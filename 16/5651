	За кратко време в Москва са извършени седем убийства, в които прозира един и същ почерк. Създалото се впечатление, че следствието си има работа със сериен убиец, се разминава с хипотезата на Каменская. Тя търси мнението на известен специалист и установява, че заключенията им съвпадат: убийствата не са дело на един и същ човек. Какво тогава обединява жертвите? Обратът в разследването настъпва след срещата на Анастасия със смъртно болния мафиот Денисов. Оказва се, че следите водят към дълбоко засекретена правителствена програма… Ще оцелее ли крехката Анастасия в жестоките и груби игри по върховете, наричани още мъжки игри?