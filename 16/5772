	Агата Кристи — ексцентрична, непредсказуема и вечно интригуваща. Също като нея героите й са находчиви, оригинални и популярни по цял свят, а романите й — вечно живи.
	„Веднъж, докато миех чинии, ми хрумна идеята за една криминална случка. Така се роди «Аферата в Стайлс», която бе издадена няколко години след това.“
	Сега, осемдесет години по-късно, Агата Кристи е най-известната авторка на криминални романи в света. Нейните осемдесет романа са преведени на над четирийсет езика и са продадени в над два милиарда екземпляра. Емблематичните й герои Еркюл Поаро и госпожица Марпъл й спечелват титлата „Първата дама на криминалния жанр“.


	На брега на древната река Тигър минало и настояще се преплитат в коварна хватка. Медицинската сестра Ейми Ледърън е наета от известен археолог да поеме грижата за съпругата му Луиз по време на разкопки, без да подозира, че към задълженията й се включва разгадаването на убийства… За щастие, Еркюл Поаро е наблизо. Но може би той ще пристигне прекалено късно, за да предотврати следващия удар на убиеца…
