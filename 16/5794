	Една скромна жена среща светски мъж, опитен в изкуството на съблазняването, в този завладяващ исторически любовен роман — книга първа от прочутата сага „Хатауей“ на Лайза Клейпас.
	Техният живот не се подчинява на правила.
	Когато неочаквано наследство издига семейството й до аристократичната класа, Амелия Хатауей открива, че грижите за по-малките й сестри и своенравния й брат лесно могат да бъдат сравнени с рискованото управление на стотонен параход. А привличането, което тя чувства към високия, тъмен и опасно красив Кам Роан е с още по-непредвидими последици…
	Желанието ги изгаря.
	Богат отвъд онова, за което повечето хора мечтаят, Кам е уморен от дребнавите ограничения на обществото и копнее да се върне към дивите корени на своята „нецивилизована“ раса, когато възхитителната Амелия се появява една вечер при него с молба за помощ. Той възнамерява да й предложи единствено приятелство, но намеренията не съвпадат с желанието, което заслепява и двамата. А възможно ли е изобщо мъж, който презира правилата и условностите, да бъде изкушен от нещо толкова сковаващо като брака?
	Животът във висшето общество неочаквано и скандално ще се окаже много горещ…
