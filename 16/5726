	Кандис Бушнел — световноизвестната авторка на „Сексът и градът“, позната у нас и с другите си книги — „Четири блондинки“ и „Раз-крачка към върха“, отново ни потапя в атмосферата на Манхатън — потънал в пари, жажда за власт и мания за блясък.
	Героините в новия й брилянтен роман „Триумфът на червилата“ — Уенди, Нико и Виктори — са Кари, Саманта, Миранда и Шарлот, но след десет години. Днес те вече не търсят своя Тузар, а сами се превръщат в него. Три способни и властни дами в мъжкия свят на бизнеса, устремени към върха му — със своите амбиции, възходи и падения, тайни желания, морални дилеми. Три „мъжки момичета“, които са и нежни, и чувствителни, понякога раними, но винаги оцеляват…
	Три силни жени, които знаят, че всеки триумф има своята цена…
	А ТЕ ВИНАГИ СИ ПЛАЩАТ СМЕТКИТЕ!
