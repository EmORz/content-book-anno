	След внезапната смърт на майка си преуспялата писателка Ани Барнс се завръща в родното си градче Мидъл Ривър. Впоследствие узнава, че по-голямата й сестра има същите симптоми, от които се е оплаквала майка й в началото на заболяването си. У Ани се заражда подозрението, че вероятната причина е изпуснат преди време живак от местната фабрика за хартия. Опитите й да се добере до някакви доказателства са възпрепятствани от семейство Мийд, което управлява не само фабриката, но и целия град. Освен това съгражданите й не желаят да й съдействат. Ани обаче си намира изненадващ съюзник в лицето на привлекателния син на Санди Мийд — Джеймс.
