	Две момиченца, родени само с десет минути разлика, раснат в различни светове, но детството им е еднакво помрачено от жестоко престъпление.
	Трийсет години по-късно съдбата ги събира на снимачната площадка. Касиди е талантлив продуцент, спешно извикана в Холивуд да довърши касов филм, който или ще съсипе студиото на баща й, или ще се окаже златният шанс в кариерата й. Мечтата на Челси е да стане голяма актриса. Въпреки дарбата й, късметът не е на нейна страна и мизерията съпътства живота й.
	Сега амбициозната Челси хитро използва всички средства и получава желаната роля.
	Когато пътищата им се кръстосват, и двете жени не са подготвени за драматичния сблъсък.
	Потулени скандали, предателство и истината за едно престъпление завинаги променят живота им.
