	През 1992 година Александра Маринина, кандидат на юридическите науки и водещ специалист по анализиране и прогнозиране на престъпността, написва първия си роман. След като напуска милицията с чин подполковник, тя се отдава изцяло на литературната си кариера. Досега е продала над 31 милиона екземпляра от книгите си, което я превърна в най-продавания руски автор днес.

	Киноактрисата Алина Вазнис е намерена удушена в дома й. Доста хора имат причини да ненавиждат талантливата красавица, устремила се към върховете на световната слава. Едни от тях са нейни колеги, други са сред по-посредствените й сродници. Как ще излезе от този лабиринт Анастасия Каменская? Ще й помогне ли и сега пословичната й аналитична мисъл? Или когато събитията изглеждат безнадеждно заплетени, феноменалната й памет ще й подхвърли съвсем дребен детайл, който може да се окаже ключът към истината…