	Има две неща, които всички знаят за Александър Риджли. Първо, той е херцог Ашбърн и второ — няма абсолютно никакво намерение да се ожени скоро… Усърдната му борба срещу брачните окови продължава до деня, в който една червенокоса американка се хвърля пред устремена карета, за да спаси живота на малкия му племенник. Тя е умна и забавна, принципна и смела, за разлика от всички неомъжени лондонски дами, твърдо решени да се превърнат в новата херцогиня Ашбърн. Но също така и напълно неподходяща за херцог с благороден произход… освен ако не е точно тази, за която се представя.
	Американската наследница Ема Дънстър е заобиколена от англичани, но не възнамерява да се омъжи за никого от тях, въпреки съгласието си да участва в лондонския сезон. Когато тя се измъква от къщата на братовчедите си, преоблечена като кухненска прислужница, всичко, което иска, е една последна глътка анонимност преди дебюта й в обществото. Никога не си е представяла, че ще попадне в ръцете на опасно красив херцог… всяка нова среща, с когото ще разпалва пламъка на страстта в нея. Но истинската любов има склонност да разцъфва точно когато най-малко я очакват, а желанието успява да разтопи дори и най-непреклонните сърца.
