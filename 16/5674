	Марли Кийн се надява, че ясновидската й дарба да „вижда“ извършването на жестоки убийства през очите на убиеца, е останала в кошмарното минало. Но една нощ виденията се завръщат по-силни от всякога. Някъде в града маниакален сериен убиец преследва поредната си жертва. Детектив Дейн Холистър се съмнява в необикновените способности на Марли, но е силно привлечен от нейната женственост. Тя също го харесва както никой друг мъж. Взаимната им страст ще ги отведе към опасно пътуване в объркания мозък на един психопат, който заплашва живота на двамата влюбени.
	„Мъжът от сънищата“ е чудесно доказателство защо Линда Хауърд е сред водещите автори в жанра „романтичен съспенс“. Тя е отличена с много литературни награди, между които златния медал на „Романтик Таймс“. Книгите й са продадени в повече от десет милиона екземпляра.
