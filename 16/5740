	Преди да се утвърди като тайното оръжие на ЦРУ, преди да се превърне в най-лошия кошмар за терористите, преди да стане легендата, която познаваме, Мич Рап е невинен и безгрижен колежанин. И тогава…
	В края на 80-те години светът е разтърсен от зловещия атентат над Локърби. Появява се нов невидим и непредсказуем враг. Правилата на играта се променят и трябват хора, които знаят как да ги заобикалят…
	ЦРУ сформира специалния отряд „Орион“, който не фигурира дори и в най-секретните документи. Защото за да победиш невидим враг, ти трябва невидимо оръжие — мъже без минало, мъже, които официално не съществуват… Воден от желанието да получи възмездие за смъртта на годеницата си, Мич Рап е перфектният избор.
	След 6 месеца интензивни тренировки той е готов за първата си мисия. Пътят му минава през цяла Европа в трескаво издирване на виновните за атентата. Но врагът вече е узнал за неговото съществуване. И неусетно преследвачът се превръща в преследван…
	Винс Флин — тежката артилерия на политическия трилър — за пореден път доказва, че никой друг не познава света на разузнаването по-добре от него. Позовавайки се на своите източници, той ни отвежда под повърхността на известните факти и ни разкрива тайни, прикривани десетилетия…
