	На 14 години той напуска Москва и емигрира в Израел.
	На 19 — заминава за Ню Йорк, градът на мечтите му.
	Сега Арти Коен е детектив в нюйоркската полиция.
	Мрази миналото си, говори руски само по служба и избягва Брайтън бийч — руския квартал на Ню Йорк.
	Но съдбата му готви мръсен удар. В телевизионно шоу на живо е застрелян бивш генерал от КГБ. Защо сега и защо в Ню Йорк? Арти Коен отново трябва да се гмурне в омразното минало. Москва на бесните далавери, мутрите и проститутките, наркотиците и ядрените мулета. Един град, в който нищо не е такова, каквото изглежда. А в края на разследването, като смъртоносен капан, го чака последната съветска тайна. Най-големият кошмар на Запада…
