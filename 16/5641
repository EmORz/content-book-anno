	Красавиците Елизабет и Даяна Холанд управляват социалния живот в Манхатън. Или поне така изглежда. Скоро сестрите откриват, че положението им на върха в нюйоркското общество съвсем не е сигурно и бъдещето им е заложено на карта.
	Елизабет трябва да избира между дълга към семейството и истинската любов. Момичето, чийто бляскав живот пълни клюкарските колонки на вестниците внезапно изчезва, погълнато от ледените води на Ийст Ривър. Цял Ню Йорк скърби за прелестната девойка. Едни се чудят дали животът по върховете не е изисквал твърде много от нея, или пък някой е имал интерес най-известната дъщеря в Манхатън просто да бъде заличена.
	В свят на охолство и лъжи, където външният вид е по-важен от всичко, а прекрачването на социалните норми означава да бъдеш отритнат и забравен, пет момичета водят опасен и скандален живот. Вълнуващото пътешествие в годините на невинността е всичко друго, но не и невинно…
