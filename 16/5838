	Кей Скарпета, главен съдебен лекар на Вирджиния, е изправена пред сложно и почти непосилно разследване — кошмарна серия от неразкрити убийства и смъртоносен вирус. В този вълнуващ трилър уликите са неуловими и в киберпространството се сипят заплахите на убиеца, подписани със смразяващия псевдоним _смъртдок_.
	Скарпета скоро открива разлики между последната жертва и серийните убийства, които е разследвала дотогава. С помощта на племенницата си Луси, агент на ФБР и компютърен специалист, тя предприема уникално виртуално пътешествие в обстановката на изпратената по електронната поща снимка. Но докато Скарпета и Луси експериментират с виртуалната реалност, местните власти се опитват да приключат разследването, обвинявайки мъжа, намерил трупа. Когато разбира, че жертвата е била заразена с рядко срещан вирус на шарка и може самата тя да се е заразила, Скарпета осъзнава, че има работа с убиец, който има достъп до невероятно сложен арсенал от смъртоносна сила. Убиец, настроен особено враждебно към нея.
