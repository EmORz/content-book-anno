	Романът „Искрица живот“ разширява тематичния кръг на антивоенното и антифашистко творчество на Ремарк. От многобройните съдебни протоколи и свидетелски показания за преживените ужаси в концентрационните лагери писателят пресъздава един потресаващ свят на безправие, насилие и издевателства.
	Творбата излиза извън рамките на конкретния жизнен материал със суровата присъда над мракобесието, насилието, над всички тъмни сили и се превръща в сурово предупреждение за съвременността.
