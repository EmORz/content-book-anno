	Харолд Робинс е сред най-четените и най-загадъчните съвременни автори в САЩ. Досега е написал 20 романа бестселъри. Преведени са на 42 езика и общият им тираж е над 700 милиона екземпляра.
	„Пираните“ е издаден в тираж над 2 милиона и е преведен на много езици. Малките хищни сладководни риби пирани присъстват в романа. Но не те са героите на Харолд Робинс. Пирани са хората — алчни, безскрупулни, корумпирани и лишени от морал представители на различни прослойки — от мафиоти и трафиканти на наркотици до финансисти и бизнес-крале.
	И последният, двадесети роман на Харолд Робинс е бестселър и се чете на един дъх.
