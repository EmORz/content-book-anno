	След смъртта на родителите си Кейт пристига в Париж и се потапя в света на книгите, изкуството и самотата.
	Тогава среща Венсан…
	Съсипана от загубата на любимите си хора, Кейт не иска да допуска никого близо до себе си, но мистериозният французин успява да пропука леда около сърцето й само с един поглед. Тя се разкъсва между желанието да се отдаде на чувствата си и страха, че може отново да бъде наранена. А когато започва да го опознава, Кейт открива, че той съвсем не е обикновено момче.
	Преди десетилетия Венсан губи живота си, за да спаси друг човек. След три дни се събужда като от сън и разбира, че е ревенант — „призован да се върне“. От тогава съдбата му е да жертва себе си отново и отново, за да спасява невинни хора от смъртта.
	Ревенантите водят вековна война със злите нума, които съществуват благодарение на убийства и предателства. В най-романтичния град на света Кейт и Венсан повеждат битка, от чийто изход зависи не само животът им…
