	Ела Потър е дъщеря на най-уважаваната фамилия в знойния южен град. Баща й притежава неограничена власт. Майка й е от стар аристократичен род. Тя е прокурор, „доброто момиче на татко“. Животът не може да бъде по-добър. Докато от затвора не излиза, условно освободен, Рийд — лошото момче на града, невинно осъден за убийството на втория си баща. Момчето, което Ела е харесвала в детските години.
	Рийд има мисия — да разобличи убиеца — и в списъка му на заподозрените на първо място е бащата на Ела. Но някой иска да го спре. Истинският убиец планира да го върне в затвора.
	Сложните машинации на една порочна душа сблъскват бившия затворник с младата прокурорка и още на първата им среща между тях сякаш прехвръква ток. Първо той, а после и тя разбират, че са създадени един за друг. Горещата южна кръв не познава кастовите граници и скоро „доброто момиче“ се озовава в леглото му. Но някой е решил да го спре. И сега се налага да бъде убита и Ела. Този някой е нейната майка.
