	Елизабет Хочкис трябва да се омъжи за богат мъж и то бързо. Тя е най-възрастната от четири добре възпитани сирачета и вече години наред успява да ги спаси от глад и мизерия, но сега няма голям избор. Единственият й вариант за брак е с господаря на съседното имение, от чийто развратен поглед, кожата на Елизабет настръхва. Затова, когато открива книгата „Как да се омъжиш за маркиз“ в библиотеката на господарката си, тя импулсивно я пъха в чантата си и я занася вкъщи. Окуражена от подкрепата на сестра си, Елизабет неохотно се съгласява да изучи правилата от книгата достатъчно добре, че да си хване подходящ съпруг. Но на първо време, трябва да открие мъж, с когото да упражнява наученото. Точно в този момент се появява Джеймс Сидуел, маркизът на Ривърдейл. Представяйки се за управител на имението по поръчка на любимата си леля Данбъри, той пристига същия ден, когато Елизабет открива книгата. Не е ли съвпадение, че лелята на Джеймс има нужда от помощта му, за да разкрие изнудване в същия момент, в който Елизабет си търси опитна мишка, с която да се упражнява? Може би, но нито Елизабет, нито Джеймс имат причина да подозират, че някой ги манипулира.
	Джеймс започва да търси изнудвача и Елизабет е първа в списъка му от заподозрени. Докато преднамерено прекарва по-дълго време с нея, за да разбере дали е виновна, той е безкрайно привлечен от красотата и доброто й сърце, както и от твърде острия й език. А когато разбира, че тя се упражнява в търсенето на съпруг, не успява да се въздържи и й предлага помощта си. За кратко време те осъзнават, че изпитват чувства един към друг. Но хода на истинската любов никога не върви гладко и любимите срещат не едно предизвикателство по пътя си. Дали Елизабет ще успее да разреши проблемите на семейството си? Ами изнудвача? И как ще реагира тя, когато разбере, че Джеймс не е този, за когото се представя?
