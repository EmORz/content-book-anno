	Поредица от взривове опустошават Вашингтон. Една от целите е Националният антитерористичен център. Равносметката — 185 загинали сенатори, служители на ЦРУ, случайни минувачи…
	Дръзката атака предизвиква безкомпромисен ответен удар. Боецът на „тихия фронт“ Мич Рап и верният му помощник Майк Неш са натоварени със задачата да заловят виновните за смъртта на колегите си.
	Но работата на агента изисква огромни жертви в личен план. Никой не знае това по-добре от Рап. Семейният Неш едва издържа на напрежението и се измъчва от спомена за нападението. И Мич Рап решава да се изправи сам срещу врага…
	А след като терористите посягат на близките на негови колеги, той е готов да използва всякакви средства, за да ги залови.
	В името на родината, свободата и честта.

	Майсторът на динамичния политически трилър Винс Флин умело е използвал информация от своите източници в разузнаването, за да създаде скоростен, напрегнат и зашеметяващо реалистичен роман за интригите на властта и тайните на ЦРУ.
