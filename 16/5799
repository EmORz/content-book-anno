	Незабравимата Джуд Деверо ни връща в края на осемнайсети век. Всичко започва, когато Кей Харкорт заминава за Чарлстън да погостува на кръстника си Ти Си Конър. Младата жена е от благородно южняшко семейство, което общува само с хора от каймака на обществото. Тъкмо затова решението й да откликне на молбата на Конър е необяснимо. Какво иска от нея? На път за поредния бал да му помогне да освободи един затворник, шотландеца Алекс Макдауъл. Алекс е емигрант, който се е издигнал с цената на много усилия. Той мисли, че има много приятели в Чарлстън… докато младата му съпруга не е намерена мъртва на сутринта след сватбата им. Алекс знае само, че е бил упоен… всичко от първата брачна нощ му се губи.
	Кей му помага да се изплъзне от затвора, обаче новината за бягството му бързо се разпространява. Тя е принудена да се предреши като момче, да се представя за брат на Алекс и от спасителка се превръща в жертва. Докато бягат от преследвачите, неочаквано помежду им пламва любов. Само че бъдещето не изглежда розово за двамата влюбени. Единствената им надежда е да разберат кой е виновен за смъртта на младоженката и да започнат на чисто.
