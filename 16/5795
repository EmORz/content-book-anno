	Отраснало в Англия сираче, Еванджелин Скофийлд цял живот е мечтала да е принцеса. Когато получава малко наследство, решава да си поживее. Накупува си скъпи дрехи и заминава в чужбина, представяйки се за тайнствена дама. Бързо разбира грешката си, когато един ден се появява мъж с мрачна красота, който твърди, че е принц Даниор, а тя — неговата годеница Етелинда, изчезнала преди години. Даниор е готов на всичко, за да си върне кралството: да я отвлече, омае и прелъсти. Колкото и да се противи, Еванджелин не може да отрече страстта помежду им. Може би този великолепен мъж ще я убеди, че в обятията на любимия всяка жена е принцеса.
