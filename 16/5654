	След загубата на майка си, Миранда остава сам-сама сред крадци и джебчии в тъмния лабиринт на крайните Лондонски квартали. Стига до бесилката за джебчийство, но най-неочаквано е спасена от жертвата си — шотландския благородник и писател Кам Гордън. В него червенокосата и непокорна красавица намира мъжа на своя живот. И не само в любовта. Следвайки примера му, Миранда скоро става известна писателка.
	Но заговорите и изгнанието отново я отделят от любимия. Миранда тръгва след него и най-неочаквано открива истинския си дом и родния си брат. А също и възможността да намери щастие в необятните простори на Новия свят…
