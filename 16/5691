	Това е въпросът, който си задават Поли, най-добрата й приятелка Джоан и доведената й дъщеря Луана. Той с еднаква сила важи и за техните кариери, и за интимния им живот, и за един общ проблем — чаровният актьор Хектор.
	Поли залага на кариерата си като литературен агент, след като мъжът й една нощ я напуска внезапно. В напрегнатото си ежедневие тя все пак продължава да търси истинския мъж, но дали Хектор ще замести съпруга й…
	Луана — млада и безцеремонна, чувствителна и уязвима. Използва работата си като асистентка на кастинг директор, за да завързва безразборни сексуални връзки в търсене на обич, но ще я получи ли…
	Джоан се представя като редактор във „Вог“, но истината е прозаична — тя прави само подбора на материали. За нея животът е прост. Всяка сутрин се събужда с очакване за чекове или секс, но не непременно в този ред… А какво ще получи от Хектор?
	Всички имаме нужда да сбъркаме с господин Неподходящ, дори и само за да разберем кой е подходящият.
