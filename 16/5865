	През 1992 година Александра Маринина, кандидат на юридическите науки и водещ специалист по анализиране и прогнозиране на престъпността, решава да напише книга. Просто да опита. Така на бял свят се появява нейната героиня Анастасия Каменская, превърнала се в главно действащо лице на досегашните й криминални романи.

	На компютъра на Анастасия Каменская е разположена картата на Московска област с обозначените по нея места на убийствата, извършвани методично в течение на месец от неизвестен снайперист. Точките върху картата са вече шест, а заловен убиец все още няма. От своя страна, детектив Дмитрий Платонов, обявен за общонационално издирване, разследва незаконен износ на скъпоценни метали от страната. Ще успеят ли органите на следствието и на милицията съвместно да разплетат възела, в който са се вплели и хора от мафията?