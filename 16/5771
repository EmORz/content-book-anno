	Агата Кристи — ексцентрична, непредсказуема и вечно интригуваща. Също като нея героите й са находчиви, оригинални и популярни по цял свят, а романите й — вечно живи. „Веднъж, докато миех чинии, ми хрумна идеята за една криминална случка. Така се роди «Аферата в Стайлс», която бе издадена няколко години след това.“
	Сега, осемдесет години по-късно, Агата Кристи е най-известната авторка на криминални романи в света. Нейните осемдесет романа са преведени на над четирийсет езика и са продадени в над два милиарда екземпляра. Емблематичните й герои Еркюл Поаро и госпожица Марпъл й спечелват титлата „Първата дама на криминалния жанр“.


	Каква е връзката между провалил се опит за самоубийство, погрешно повдигнато обвинение в кражба срещу ученичка и романтичния живот на тенис играч? За случайния наблюдател — очевидно никаква. До вечерта, когато вдовицата лейди Тресилиън организира скромно парти в имението си край морето. В нула часът домакинята е открита мъртва, а инспектор Батъл се наема да открие кой от гостите е убиецът.
