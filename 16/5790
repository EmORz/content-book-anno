	__Ще успее ли и този път сър Хю Корбет да залови страховития убиец, промъкващ се по тесните улички на средновековен Лондон?__
	Столицата на Англия е разтърсена от новините за поредица жестоки убийства, и то непосредствено след друга потресаваща вест — Уолтър Ившам, главен съдия в Кралския съд, е изпаднал в немилост, обвинен в продажност и връзки с престъпници, и се е оттеглил в манастир, за да изкупи греховете си.
	Първата жертва на незнайния убиец е помощникът на Уолтър Ившам, а после и самият Ившам е открит с прерязано гърло в своята килия в абатството „Сион“. По всичко личи, че „Мистериум“ — убиец, заловен навремето от Ившам, но успял да избяга, сега се опитва отново да предизвика кървав хаос в Лондон.
	Крал Едуард Първи възлага на сър Хю Корбет да открие извършителя на страховитите убийства. Завърнал ли се е Мистериум, или друг човек копира почерка му? Корбет достига до корените на стари престъпления, неправди и грехове, за да се изправи срещу своя лукав и безмилостен противник.


C>
	Пол Дохърти, утвърдил се като доайен на историческия криминален роман, завършва история в Оксфорд и защитава докторат върху епохата на крал Едуард II. Работата като училищен директор не пречи на изключителната му продуктивност. Поредиците криминални романи, пропити с атмосферата на отминали времена, са изключително популярни, обичани и търсени от любителите на исторически мистерии.
@	www.paulcdoherty.com
C$
C>
	„Дохърти е маестрото на средновековния криминален роман.“
@	сп. „Букс“
C$
