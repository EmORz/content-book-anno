	Могъщите калифорнийски магнати Дагобърт Мартинсън и Фърд Брубекър имат една мечта — да оженят внуците си Дженифър и Кинън и така да съединят богатствата си. Затова Дагобърт праща Джен в Аляска да върне Кинън, избягал чак там от властния си дядо Фърд.
	Ала тя е решила друго.
	Заминава за Аляска не за да си намери съпруг, а да намери преди всичко себе си. Там среща мъжествения и много привлекателен полярен изследовател Хол Бейли. Дали под влияние на фееричното северно сияние, на което двамата се любуват заедно, но между тях припламва искра…
