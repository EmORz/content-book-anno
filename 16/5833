	Ела Бароун притежава малък пансион, който е единственият източник на доходи за нея и десетгодишния й син. Всекидневието на младата жена е изпълнено с безкрайни домакински задължения и грижи за детето, което страда от поведенческо разстройство.
	По препоръка на местния лекар Ела се съгласява да приеме нов наемател. Тя дори не подозира, че Дейвид Рейнуотър ще преобърне не само живота й, но и ще окаже огромно влияние върху жителите на градчето. Страдащ от нелечимо заболяване, той иска да изживее пълноценно малкото му оставащо време. В период на тежка икономическа криза и природни бедствия Рейнуотър се превръща в морална опора на обеднелите фермерски семейства и става техен водач в съпротивата им срещу местната шайка насилници.
	Притеснена от влошаващото се състояние на сина й и нарастващото обществено напрежение, Ела намира утеха и разбиране в лицето на Рейнуотър. Макар да съзнава, че любовта им е обречена, тя все по-трудно се противопоставя на силното привличане между тях.
	Вдъхновена от истински случай в рода на писателката, „Лятна буря“ е трогателна история за силата на човешкия дух и магията на любовта.
