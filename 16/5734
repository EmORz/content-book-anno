	Два месеца след драматичното завръщане на Елизабет Холанд цял Манхатън с нетърпение очаква тя да заеме мястото си във висшето общество на Ню Йорк. Много неща обаче са се променили и нищо в дома на семейство Холанд не е такова, каквото изглежда.
	Междувременно Хенри Скунмейкър и Пенелопи Хейс са най-известната двойка в града. Младата дама има бляскав пръстен на ръката си, но бракът им е истински фарс, защото в основата му е грозно изнудване. Хенри все още обича Даяна и се опитва по всякакъв начин да й докаже любовта си. Сестрата на Елизабет от своя страна се старае да потисне чувствата си към него, но любовта понякога е безмилостна и я преследва, където и да отиде. Дали Даяна ще се откаже от мъжа на живота си, въпреки че той я моли да не го прави? И какво би сторил един влюбен мъж, когато вижда, че може да изгуби любимата си завинаги?
	В третата книга от поредицата „Живот на върха“ най-известните представители на манхатънското висше общество сякаш получават всичко, за което някога са мечтали: богатство, бляскав живот, любов. Но понякога най-щастливите усмивки крият най-скандалните и мрачни тайни…
