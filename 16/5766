	Дъщерята на прокурорката Кери Макграт претърпява инцидент, който принуждава Кери да я заведе на консултация при известен пластичен хирург.
	В чакалнята пред лекарския кабинет Кери забелязва една красива жена и въпреки, че името на непознатата не й говори нищо, Кери е убедена, че отнякъде познава това лице.
	При следващо посещение в кабинета на лекаря, прокурорката отново се натъква на жена с красиво лице, заобиколено от облак черна коса, правилен нос, нацупени устни, големи очи и извити вежди. Същото странно познато лице, но този път с друго име. Дали са роднини, или д-р Смит се е опитал да ги направи с еднаква външност?
	Ситуацията се усложнява, когато Кери осъзнава, че двете пациентки й напомнят на Сузан Риърдън — жертвата от „убийството с черните рози“ — удушена от съпруга си и открита с тяло, покрито с черни рози.
	Но защо, за бога, две от пациентките на д-р Смит са копия на жена, станала жертва на убийство?
