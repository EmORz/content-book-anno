	Юлиан, Ким и Леон откриват тайната на една стара библиотека: магическият Темпус е машина на времето, която може да ги отведе на всяко място в миналото. Те пътуват по следите на престъпници в различни исторически епохи. Техните пътешествия във времето се превръщат в опасни приключения.
	1194 г. — английският крал Ричард Лъвското сърце продължава да е пленник на краля на Свещената римска империя Хенрих VI. Ричард може да получи свободата си срещу огромен откуп.
	Но дали пътят, по който ще мине ескортът с откупа, е безопасен? Нашите детективи трябва да разберат това.
