	_Когато любовта е по-завладяваща от всичко_
	Младата и невинна Лили Портър се влюбва в красивия и съблазнителен, но коварен Травис Болтън. Тя се омъжва без любов за Джим Браун, за да има детето й баща. Опитва се да бъде добра съпруга и да поддържа ранчото на Джим Браун в Тексас. Но съпругът й изчезва и тя трябва сама да се грижи за сина си и за земята във време на размирици и жестоки бунтове срещу мексиканското управление.
	В тези тежки дни Лили може да разчита само на Кейд. Баща му е индиански воин от племето апахи, а майка му е потомка на стар мексикански род. Кейд е горд, безумно смел и непрекъснато търси опасни приключения. В миналото му се крие една тайна, която той ревниво пази. Младата Лили с готовност застава до него в битката срещу грабителите и насилниците. Тя е толкова влюбена в него, че е готова да рискува всичко.
