	Дойдоха ми карти от една и съща боя и исках да покача с двадесет долара, когато момчето от пощенската станция влезе в бара. Насочи се към мен с едно писмо в ръка:
	— За вас, мистър Колвър — каза то и ми го подаде. Оставих картите и разкъсах плика с почерка на красивата Джейн Керъдайн. Прочетох следното:
C>
	„Искат да ме обесят в Зозо. Трябва да ми помогнеш, Трой! Но побързай, защото ако закъснееш, никога няма да можеш да спиш без кошмари!“.
C$
	Гледах втренчено тези няколко реда. Нямаше грешка: Джейн буйната глава, Джейн — жената, която някога обичах много, имаше нужда от моята помощ…
