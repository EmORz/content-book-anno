	Филмиран и очакващ триумфа си по света, това не е само семеен фарс или романс, а порочно-смешна комедия на нравите и маниерите в Ню Йорк.
	Мама е остроумна, пряма до безобразие, остра като бръснач и… отчаяние за семейството. Нейните три пораснали деца изпадат в ужас от решението й да заживее при тях и да превърне отново живота им в ад. За убийство и дума не може да става — по чисто практически причини. Изходът е намерен от голямата дъщеря — Сиг, изискана, владееща себе си брокерка с провалящ се професионален и личен живот.
	Шарън — невротизирана домакиня от предградията с две деца и безработен съпруг и Брус, синчето на фамилията с бързо западащ бизнес, приемат плана й „Операция издирване на дъртак“.
	Но къде и как ще намерят стар, глух, ням, сляп и най-вече богат жених?
	Оригинални ситуации, блестящ диалог, забавен сюжет.
	И много, много смях.
