	Мейс Пери работи във вашингтонската полиция. Тя е избрала тази професия още като дете, след убийството на баща й. При една акция срещу наркопласьори Мейс е отвлечена. Престъпниците инсценират участието й във въоръжен грабеж под въздействието на метадон. Никой не може да я спаси от затвора, дори по-голямата й сестра Елизабет, която е началник на полицейския участък.
	Надеждата, която крепи Мейс през двете години зад решетките, е, че един ден ще разкрие голямо престъпление, макар и с отнета значка. Тя познава човек, който е успял да изчисти името си по този начин.
	Мейс излиза на свобода, но мисията й изглежда невъзможна — на пробация е и всяка нейна крачка се наблюдава. И тогава в живота й се появява Рой Кингман, млад адвокат, открил в кантората си трупа на своя колежка. Докато двамата сами разследват убийството, се натъкват на шокиращи тайни от частния и публичния сектор на американската столица.
	Сестрите Пери са новите героини на майстора на съспенса Дейвид Балдачи. Те са твърдо решени да прилагат закона. Затова и сблъсъците им с престъпния свят са неизбежни.
