	Преди шейсет и пет милиона години на Земята пада астероид, който унищожава динозаврите и необратимо променя еволюцията на живота на нашата планета.
	Но предметът не е астероид…
	В продължение на трийсет и две години археологът Джулиъс Гейбриъл изследва календара на маите и предсказва, че човечеството ще загине в деня на зимното слънцестоене. Джулиъс е убеден, че Голямата пирамида в Гиза, Стоунхендж, рисунките на платото Наска, руините в Ангкор Ват и в Теотихуакан и пирамидата на Кукулкан на полуостров Юкатан — мястото, където е паднал астероидът — са части от _глобална древна мозайка_, свързана със спасението на нашия вид. Както е правила в продължение на хиляди години, сянката на змия се появява на северната фасада на пирамидата на Кукулкан… После, когато планетите започват да се подреждат в уникална конфигурация, до Земята достига космически сигнал, който активира останките на предмета, заровен на дъното на Мексиканския залив.
	Настъпва Денят на есенното равноденствие.
	Денят на змията.
	Денят на Страшния съд…
