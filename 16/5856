	{img:alexander_bek.jpg}
	Александър Бек (1902–1972) започва литературната си дейност съвсем млад — деветнадесетгодишен. Отначало пише бележки и очерци, по-късно става журналист и литературен критик. Написал е много разкази и повести, три романа, в които изгражда обобщени художествени образи на документална основа.
	Романът „Волоколамското шосе“ ни връща към събитията от 1941 година, най-тежката година на Великата отечествена война. Отбраната на Москва, подвизите на героичната дивизия на генерал Панфилов, която прикрива най-трудното направление — Волоколамското шосе, са описани вълнуващо и правдиво от А. Бек, защото писателят е подпомогнат и от впечатленията си като военен кореспондент, и от срещите си с участници в събитията. Тази книга дава ярък израз на мъжеството и силата на съветските хора, победили в тази война — най-жестоката война в новата история на човечеството.
