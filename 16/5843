	В „Сенки в рая“ — последния си роман — Ремарк продължава една тема, която вече е третирал в други свои прочути произведения: самотата като цена за живота, непрекъснатото странствуване на хората, които бягат от режима на нацизма.
	Главен герой в произведението е журналистът Роберт Рос, който избягва в Ню Йорк, за да дочака края на войната. Голямата и бурна любов, която среща тук, е любов на хора без родина, без дом и без бъдеще. И Рос, който не може да скъса с миналото, остава в неговата власт, емигрант в един свят на емигранти, живеещ в сянката на измисления рай.
	Ремарк пресъздава вълнуващо и увлекателно живота на героя си, превръща го в обвинение срещу фашизма.
