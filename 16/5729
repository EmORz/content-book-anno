	Шушука се, че лорд Никълъс Уиндъм убил съпругата си, че е безнадеждно луд, че изпада в неконтролируеми пристъпи на гняв. Уединен в голямото си имение, той се е отделил от света, рисува и се опитва да си спомни миналото. Една злополука му е отнела паметта и сред загубените спомени е и лицето на жената, която е обичал…
	Две години Ариел Ръшдън е била затворена от жестокия си настойник в санаториума „Кралските дъбове“, изоставена и от любовника си Никълъс Уиндъм. След като успява да се измъкне, тя замисля отмъщение срещу лорда, който е отнел невинността й и я е осъдил да живее в кошмар.
	Но от момента, когато отново среща Ник, Ариел вижда мъката в очите му. Тя е научила тайната на тази къща. Узнава истината за смъртта на съпругата му. И ще го накара да си спомни всичко — дивата им страст, свещените им клетви… детето им…
