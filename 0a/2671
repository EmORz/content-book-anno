	Може би за пръв път един човек е поставен във времето си — време толкова сурово, толкова жестоко, че рядко фантазията на авторите се е оказвала достатъчна да го отрази. Западът — това е безмилостна природа, гибелни мисии и титанични цели. Те формират човека Ласитър.

	Патриша е красива и смела жена. Когато среща Ласитър, тя се готви да отмъсти за мъжа си, убит от закоравелия престъпник Рой Джордж. Пат не забравя това дори в прегръдките на Ласитър. Той е пристигнал В Грийн Ривър, за да се справи с един млад бизнесмен и бандата му. Противниците му се оказват обиграни и много опасни мъже. Но винаги щом Ласитър попадне затруднение, смелата и решителна Патриша успява да му помогне.