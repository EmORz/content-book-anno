	Англия, средата на XIX век…
	Когато госпожица Саманта Прендъргаст пристига в Дяволската скала, за да възпитава шест непокорни момичета, все още не подозира колко очарователен е господарят на имението. С децата тя успява да се справи благодарение на ума и хитростта си, както и на няколко дребни подкупа. Но техният овдовял баща, полковник Уилям Грегъри, не се поддава току-така на очарованието й. Макар че е лесно да се влюби в него, Саманта не смее да попадне в този капан…
	Уилям винаги е държал на реда в живота си. Вълнуващата пакостница обаче се гаври с авторитета му и го разсейва с остроумието и главозамайващата си красота. Въпреки че се карат всеки път, когато се срещнат, Уилям е необяснимо привлечен от страстта у Саманта. Накрая той дори започва да мисли за брак — пълна лудост, ала изпълнена с толкова сладост…
	Но преди да я спечели, Уилям трябва да разбере какво крие Саманта от него. Тайната на дамата обаче е толкова шокираща, че тя не може да я разкрие никому…