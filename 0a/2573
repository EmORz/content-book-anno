	Бившият снайперист от морската пехота Боб Лий Суагър — Боб Десетката — най-после е постигнал мир със себе си. На 50 години той има жена, дъщеря и анонимност. Но идилията свършва, когато младият журналист Ръс Пюти успява да го открие. Ръс иска да напише книга за бащата на Боб — Ърл Лий Суагър, пътен полицай в Арканзас, който загива при престрелка с бандити през далечната 1955 година.
	Боб Лий Суагър не иска да буди демоните от миналото — когато баща му загива, той е едва 10-годишен и убийството променя завинаги живота му. Но докато преглежда старите бележници на своя баща, Боб открива очебийни разлики между официалната версия и записките на Ърл Суагър за последния случай, който е разследвал в деня на смъртта си. Връщането на Боб Лий Суагър и Ръс Пюти в градчето Блу Ай, където се е случило всичко преди 40 години, има ефекта на взривила се бомба. И първите, които ги пресрещат по пътя, са десет тежко въоръжени наемници. Боб Десетката отново е на огневата линия…

C>
	„Стивън Хънтър е един от големите разказвачи на Юга. Никога няма да забравите неговите герои, а екшънът е неописуем.“
@	Publishers Weekly
C$