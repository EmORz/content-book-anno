	Планът на Сирина Блайд най-после се осъществява и тя бяга от господарите си. Промъква се на кораб, който тъкмо отплава и тя се оказва лице в лице с един опасен и чаровен непознат.
	Бо Сен Жюл отдавна е надминал славата на баща си на женкар. Малко се знае обаче за ролята му на шпионин в полза на Англия. Дори и по време на мисия, той не може да се сдържи да не изпробва уменията си на прелъстител върху красивата и поразително наивна бегълка, а в последвалите дни, когато животът на Сирина се оказва в опасност, Сен Жюл ще рискува всичко, за да спаси жената, която най-после е пленила сърцето му.
