	Признат за виновен, убиецът Рони Уодел е изпратен на електрическия стол. Шефът на отдела по Съдебна медицина д-р Кей Скарпета — една невероятна жена, свикнала да се среща със смъртта, очаква да извърши аутопсията. Екзекуцията на Уодел обаче не е единственото шокиращо събитие в студената декемврийска нощ. Няколко часа по-късно е извършено убийство, носещо почерка на Рони. Д-р Скарпета и лейтенант Пит Марино се опитват да намерят връзката между Уодел и последвалите нови ужасяващи престъпления. Неочаквано д-р Скарпета се оказва главният заподозрян. Някъде в коридорите на властта се спотайва враг, който иска да унищожи лекарката, за да прикрие следите си.