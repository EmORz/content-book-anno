	Ани Паркър се установява в глухото златотърсаческо градче Силвър Миза, Аризона, защото това е единственото място, където хората смятат, че жена-лекар е по-добре от никакъв лекар. Самотният й живот неочаквано свършва в една зимна нощ, когато Рейф Маккей нахлува в приемната й с куршум в хълбока и убиец по петите си. Насочил револвер към нея, той я отвлича високо в планините на Аризона — в един свят, изпълнен с рискове и страст. В този свят всеки от двамата има да открие поне една съдбовна тайна: Рейф ще изпита целебната сила на нейните ръце, а Ани ще познае огъня на страстта, в която ще я посвети мъжът на живота й…
