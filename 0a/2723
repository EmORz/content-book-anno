	Д-р Кей Скарпета, вече на свободна практика към Националната академия по криминалистика във Флорида, се залавя със странен случай, който обещава да разкрие как работи умът на един изключително ловък и комбинативен престъпник.
	Екипът проследява странните връзки между няколко ужасяващи престъпления и техните най-вероятни извършители. Едновременно се разследва озадачаващото изчезване на четирима души, които са оставили включен котлон в кухнята. В една от съседните къщи откриват смразяваща гледка: възрастна жена е брутално убита в леглото си.
	В същото време, един психопат, вече зад решетките, се включва като обект в секретен научен проект към харвардската психиатрична клиника. Той провокира екипа с откъслечна информация, а убийците на свобода като че ли се множат. Има ли връзка между привидно отделните случаи? И какво могат да научат експертите по изследване на един човешки мозък за методите на убиец психопат, който все още дебне в сенките?