	Най-новият бестселър на Марион Брадли ни връща към създаването на Свещения остров Авалон. Незнайните нишки на съдбата свързват това, което е било, с това, което ще бъде. С вълшебство, храброст и обич се гради бъдещето.
	Три забележителни жени властват духом над Римска Британия, три Повелителки на Авалон се борят със собствената си орис, за да се сбъдне пророчеството — да дойде Защитникът на Британия, Свещеният владетел, легендарният крал Артур…
	Това е предисторията на „Мъглите на Авалон“. В епично великолепие оживяват древни битки. Римският орел е вкопчен в смъртна схватка с британския дракон, хищни саксонски пирати давят в кръв страната; новата вяра в един кротък Бог се налага с огън и меч — и над всичко сияе във вечна сила Светият Граал.