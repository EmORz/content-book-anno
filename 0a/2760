	Тарквин Уинът, англичанин на неопределена възраст и с благородно потекло, е голям гастроном, отличен разказвач, сластолюбец с безупречен вкус и невероятна ерудиция. Освен това е напълно луд, а историята му, разказана през призмата на онази основна и висша човешка страст — любовта към изтънчено приготвената храна, — е истински литературен деликатес за хората с чувствително небце и вкус към по-изисканите неща в живота.
@	Ричард Бостън, „Гардиън“

	Изумителен дебют, едно от най-стряскащо палавите и зашеметяващо интелигентни литературни открития на десетилетието.
@	Джон Банвил, „Индепендънт“

	Изключително забавление… блестящо чувство за хумор, смайващи инвенции, изненадваща развръзка — тази книга провокира, забавлява, озадачава и разсмива. Истинско удоволствие за всеки познавач.
@	Франк Прайъл, „Ню Йорк Таймс“

#	Границите на удоволствието все още не са известни, нито дефинирани