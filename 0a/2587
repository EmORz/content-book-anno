	Офелия Райд е несравнима красавица, прочута със своенравието си и със способността си да разпространява слухове сред висшето общество, към което принадлежи. Тя разваля годежа, уреден от баща й, с бъдещия маркиз Дънкан Мактавиш, за да избере сама бъдещия си съпруг. Обаче плановете й се объркват от неочаквано събитие…
	Рейфиъл Лок е най-желаният и чаровен мъж в лондонското общество. Той се обзалага с приятеля си Мактавиш, че ще преобрази капризната Офелия в мила и покорна жена, която ще бъде идеалната съпруга.
	Но как?
	Като я отвлече в провинциалното си имение и й покаже колко неприемливо е поведението й. Само че докато провежда ежедневните „уроци“, той започва да усеща необяснимо привличане към опърничавата си пленница…