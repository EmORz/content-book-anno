	_Шотландия, XVIII век…_
	Още като момиченце, съдбата среща Гуен с младия Бърнард, бъдещия водач на клана Макълог — тя пада от едно дърво право на главата му!
	Същия ден обаче, семейството на младежа е предателски погубено срещу хиляда златни лири…
	Години по-късно сред руините на замъка се появява обвит в тайнственост дракон, който поисква от изплашените жители на градчето да върнат кървавите пари. Те обаче нямат толкова злато и затова предлагат на дракона да се откупят, принасяйки му в жертва девственица — красивата Гуен.
	Тя е възмутена от вероломството на съселяните си, но в момента, в който вижда лицето на звяра, открива, че той има омагьосващи зелени очи…
	Очи, които тя никога не е могла да забрави! Очите на Бърнард Макълог…
