	Заради своята репутация, завинаги опетнена от едно младежко неблагоразумие, прекрасната Емили Фарингдън води живот на стара мома до момента, в който започва една необикновена кореспонденция и се влюбва безумно. Чувствителен и интелигентен, нейният благороден приятел по перо изглежда превъплъщава представата на Емили за истински мъж. Но Саймън Трейхерн, загадъчният граф на Блейд, изобщо не е това, за което се представя. Воден от тъмни, загадъчни страсти и от една трагична тайна, Блейд е накарал цялото лондонско общество да падне в краката му, но не и Емили… Никога Емили. Но макар и да знае истинската причина за неговото ухажване, тя се отдава на прелъстителния му чар.