	Във време, когато техниката е всесилна да създава младост и красота, човешката алчност унищожава света.
	Тя е една от най-търсените манекенки в света, жена, която не се спира пред нищо, за да получи желания от нея мъж. Намират я убита — жертва на брутално престъпление.
	Лейтенант Ив Далас от нюйоркската полиция поставя професионалния си живот на карта, когато подозренията падат върху най-близката й приятелка — другата жена във фаталния любовен триъгълник. Зад бляскавата фасада в света на висшата мода тлеят пагубни страсти по вечната младост и слава. Те започват от подиума на ревютата и свършват в подземния свят на Ню Йорк, където се намират наркотици за всеки порок, но на каква цена…