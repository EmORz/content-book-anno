	Израелското военно разузнаване подготвя в пълна тайна размяната на свой офицер срещу пленен водач на „Хизбула“. В навечерието на операцията неизвестен терорист камикадзе взривява израелското консулство в Ню Йорк. Никой не поема отговорност за атентата, но експертите на израелските тайни служби бързо си избират мишената — красивата и безмилостна германска терористка Мартина Клумп. Подполковник Бени Баум е изпратен да разследва атентата, но дори не предполага какъв кошмар го чака. Дъщеря му е отвлечена и за Бени Баум не остава никакъв друг шанс освен да излезе от „командната верига“ и да повика на помощ приятелите си.