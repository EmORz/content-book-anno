	Едно създание е обречено да броди по земята в безкрайна тъмнина. И търси през вековете жена, която да разпознае мъжа под облика на чудовището. Ангел на чистотата и светлината, тя се страхува от тайнствения непознат, чийто очи обещават безкрайна наслада, дори когато той й нашепва най-тъмните си тайни, в които тя не смее да повярва. Те са две обречени души, жадуващи за пълно отдаване, готови на всичко заради любовта си. Поотделно са самотни и отчаяни, но заедно ще споделят неумиращата страст, ще се опълчат срещу вечността и… ще прегърнат любовта!
