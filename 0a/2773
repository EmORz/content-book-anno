	Макар и наследник на голямо имение, Бен Пенрод не желае да се обременява със семейство. Самата мисъл за женитба кара обруленото му от ветровете лице да пребледнее. Но всичко това продължава до момента, в който пред очите му се появява най-привлекателното и своенравно същество, което е виждал. С коси, подобни на слънчеви лъчи и очи с цвета на морето, Тиа е дребничка като дете, но извивките на тялото й издават съвършената жена. Със самото си присъствие тя омагьосва всички наоколо. И тогава се случва нещо неочаквано — вместо в привичната роля на преследван богат красавец Бен се вижда отблъснат от единствената жена, която е успяла да плени сърцето му…