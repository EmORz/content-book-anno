	• В Париж един физик умира, след като е демонстрирал лабораторен експеримент по молба на красива посетителка.
	• В джунглите на Малайзия мистериозен клиент купува смъртоносна кавитационна технология, изработена по поръчка.
	• Във Ванкувър малка изследователска подводница е дадена под наем за проучвания във водите край Нова Гвинея.
	• В Токио един агент на разузнаването се опитва да разбере какво означава всичко това.
	Така започва този вълнуващ провокиращ технотрилър на Майкъл Крайтън. Единствено неговото умение да съчетае научните факти с вълнуващи приключения е в състояние да доведе тези толкова различни елементи до напрегнат финал.
	Това е най-мащабният трилър на Крайтън.
	„Състояние на страх“ води читателя от ледниците на Исландия до вулканите на Антарктика, от Аризонската пустиня до джунглите на Соломоновите острови, от улиците на Париж до плажовете на Лос Анджелис.
	Романът препуска напред с шеметна скорост и дори и за миг не спира да провокира ума ни и закостенелите ни убеждения.