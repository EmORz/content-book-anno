	Какво ли би направил един американски футболист, ако внезапно разбере, че е станал английски лорд? Звездата на професионалния футбол Брант Ашър никога не се е замислял за това до момента, в който узнава невероятната вест — че вече е виконт Ашърууд, наследник на красиво старинно имение, на голямо богатство и… на доста главоболия.
	За да получи наследството на ексцентричния си дядо, Брант трябва да изпълни едно странно условие — да се ожени за Дафни… Как ли пък не, решава младият красавец, свикнал да се наслаждава на живота. Докато не среща Дафни…