	Ейтан Екщайн от израелското военно разузнаване и неговата група преследват Амар Камил — неуловим палестински терорист, отговорен за множество кървави атентати и убийства. Израелските агенти успяват да го засекат в Мюнхен и организират ликвидирането му. Но операцията им се превръща в провал. Убит е друг човек, а неуловимият Камил изчезва. Скоро членовете на екипа на Екщайн загиват един след друг при неизяснени обстоятелства. Екщайн е бесен, но никой не иска да му повярва, че зад всичко това стои Амар Камил. Докато терористът не се появява в сърцето на Израел с ужасяваща мисия. Задача номер две — да ликвидира самия Екщайн…