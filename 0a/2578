	Пластичният хирург Марк Сейдман се събужда една сутрин в болница тежко ранен и научава, че жена му е застреляна и мъртва, а двегодишната му дъщеричка Тара е отвлечена. Марк издирва детето си през цялата следваща година, като се люшка между надеждата и отчаянието. В това трудно дело му помагат най-добрият му приятел, който е и негов адвокат, бивша интимна приятелка, която е и бивша агентка на ФБР, и дует от полицай и федерален агент, които първоначално подозират Марк в организирането на отвличането и исканията за откуп. Енергичното повествование отнася читателя като приливна вълна и доказва за пореден път, че Коубън води класацията на съвременните автори на трилъри.