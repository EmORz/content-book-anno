	След като Себастиян Таунзенд, син на осмия граф Еджуд, е прогонен от семейството си заради участие в дуел с трагичен край, той се зарича кракът му никога повече да не стъпи в Англия. Младежът заживява на континента и си създава нова самоличност — на опасен наемник, подвизаващ се под прякора Гарвана. Само че бившата му съседка лейди Маргарет Ландор има други планове за него. Бащата на Себастиян е претърпял няколко злополуки и тя подозира, че причината се корени в злощастния дуел. Убедена, че само младежът може да поправи стореното зло, аристократката сключва с него скандална сделка и едно от условията е е той да се върне в Англия като неин съпруг. Двамата се натъкват на пъклен заговор, ала докато го разнищват, неочаквано помежду им пламва необуздана страст, на която не могат да устоят.
