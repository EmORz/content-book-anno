	Майстор на приключенския роман, Хенри Райдър Хагард ни поднася една от интригуващите си истории, наситена с много екзотика, странствувания през африканските пустини и саваната, сражения, любов и смърт. Чрез един силно драматичен сюжет, свързан с легендата за пръстена на Савската царица,, тайна съпруга на Соломон, са разказани необикновените премеждия на неколцина европейци сред туземните племена агати и фунг. В този свят белите хора проявяват смелост и съобразителност, доблест и благородство, а от тях не са лишени и туземните люде. Исторически предания, археологически находки, култови традиции, и суеверия допълват фона на тази необикновена одисея. В нея читателят трябва да се потопи, за да я почувствува.