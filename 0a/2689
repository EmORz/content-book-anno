	Европа, 1815 г., края на Наполеоновите войни.
	Пресметлив майстор на чувствените игри, Рафи Уитбърн, дук Кандоувър, печели тъмната си репутация в драпираните будоари на английските аристократки, но без да губи ръката или сърцето си… Но дългът към приятел го праща в Париж, където трябва да работи с Магда Янош, най-красивата шпионка в Европа. За негово смайване, сивооката прелъстителка се оказва не графиня, а невярната девойка, измамила чувствата му дванайсет години по-рано — единствената жена, обичана от него някога — и единствената, която го е отхвърлила… Ще съумеят ли двамата изключителни любовници да си простят измените, за да предотвратят един ужасен заговор, който може да хвърли Европа във война?
