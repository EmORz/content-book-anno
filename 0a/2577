#	Не нарушавайте златните правила!

	Един камък, в края на 20-ти век, може да се използва за създаването на съвършено ново оръжие. Дълбоко в перуанските джунгли започва надпреварата на века. Надпревара за откриването на легендарен идол на инките — идол, направен от странен камък.
	Американците искат този идол на всяка цена… Искат го и други… Единствените следи за идола се крият в ръкопис отпреди четиристотин години.
	Професор Уилям Рейс — млад лингвист, е принуден въпреки нежеланието си да преведе ръкописа и да насочи военните към идола.
	И така започва операцията. Операция, която ще отведе Рейс и неговите спътници при тайнствен храм в подножието на Андите. Храм, в който дебне опасност. Но едва когато го отварят, те откриват, че са нарушили едно златно правило…
	Някои врати трябва да останат затворени!