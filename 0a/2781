	Героят от кръстоносните походи Доминик льо Сабр се завръща триумфално в Шотландия, за да получи своята награда: красивата саксонска невеста, отредена му от краля-завоевател. Но лейди Маргарет от Блакторн не може да отдаде сърцето си на смелия нормански нашественик. Обичната дъщеря на свещено племе келтски мистици се бои от древно проклятие, което може да донесе нови страдания на нейната изтерзана от воини земя… И да хвърли черно було над брачното й ложе.
	С една своя дума тя може да превърне сватбата си във война. Но в прегръдките на благородния рицар я очаква обещание за необуздана страст. И любов, която нито насилието, нито предателството могат да разбият, любов, която побеждава проклятието и се оказва най-силната магия.