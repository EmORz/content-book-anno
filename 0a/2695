	Твърдо решила да преосмисли живота си, Джуд Мърей побягва от Америка, за да се усамоти в къщурката на Хълма на феите. Тук тя се залавя да изучава местния фолклор… И в изпълненото с магии минало открива надежда за бъдещето…
	След години на пътешествия завърналият се най-после в Ирландия Ейдан Галахър има необичайно разбиране за пленителните митове на своята страна. Макар да се е посветил на семейната кръчма, в очите му все още проблясват неспокойни пламъчета. А у Джуд той вижда жена, която би успокоила сърцето му и същевременно би разпалила кръвта му. Започва да й разказва легендите на родния си край, с което двамата поставят началото на собствена страстна история.