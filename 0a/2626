	В тази битка, ако не излезеш победител, не излизаш изобщо!

	Лабиринт от извисяващи се лавици с книги, тесни пътеки, мрачни зали и вити стълби — това е Нюйоркската градска библиотека. Днес тя е арена на смъртоносна битка — битка между ловци, атлети, воини, същества от всички краища на вселената, притежаващи необикновени умения, смелост и интелигентност. Те са готови да заложат живота си — да преследват, да дебнат и да убиват.
	Лабиринтът е изцяло електризиран. Няма абсолютно никакъв начин да се излезе. Освен чрез телепортиране. А то става възможно само когато в лабиринта остане един-единствен участник. Победителят!