	Този път Скарпета, която е на свободна практика в Южна Флорида, решава да се върне в града, в който пет години по-рано е преживяла тежки моменти. Тя заминава за Ричмънд, Вирджиния, откликвайки на странната молба за помощ от наскоро назначения главен съдебен лекар. Озовавайки се там, тя открива, че нищо не е както преди: някогашната й лаборатория е организирана и управлявана зле, завеждащият няма нужните качества и работи за изпълнението на неизвестни никому задачи; бившият й заместник е развил личностни проблеми, които не желае да дискутира; на всичкото отгоре в работата се бърка арогантен агент на ФБР.
	Станала жертва на нападение, което на пръв поглед няма нищо общо с пряката й работа, Скарпета трябва да издаде заключение за смъртта на едно 14-годишно момиче. Улики няма, физически доказателства почти липсват. Скарпета трябва да проследи заплетените улики и странните детайли, за да накара мъртвото тяло да говори. В резултат на бял свят излиза една тъжна истина, която не всеки може да понесе.