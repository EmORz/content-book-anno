	Може би за пръв път един човек е поставен във времето си — време толкова сурово, толкова жестоко, че рядко фантазията на авторите се е оказвала достатъчна да го отрази. Западът — това е безмилостна природа, гибелни мисии и титанични цели. Те формират човека Ласитър.

	За да принудят северните индиански племена да разкрият златните си съкровища в свещените земи на Блек Хилс, безскрупулни бандити отвличат дъщерята на шамана им. Джон де Салдо, самотен търсач на приключения, успява да се справи с бандата. Главната му цел обаче е богатството. Затова се опитва да привлече на своя страна Ласитър. Тайнствената Бригада Седем обаче е възложила на Ласитър да освободи индианската девойка и да възстанови мира между белите и червенокожите. Така Ласитър и де Салдо стават смъртни врагове…