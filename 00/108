
	Йежи Шеверски не е от най-плодовитите автори на криминални произведения (написал е около десет), но е майстор в този жанр. Книгата му съдържа пет новели, които представят престъплението при условията на различни страни и пародират маниера и стила на световноизвестни автори: „Картите на госпожа Барлов или Убийство по английски“ — Агата Кристи, „Барлие и мъртвата прислужничка или Убийство по френски“ — Жорж Сименон, и пр. Полският автор съвсем не осмива тези първомайстори, а умело ги стилизира, като подвежда начина им на писане под общия знаменател на своя специфичен хумор и завоалирана ирония.
