
	В предлагания сборник са включени един роман и два от най-интересните разкази на съвременния италиански фантаст Лино Алдани. Както в цялото му творчество, така и тук основен мотив е човешкият живот в бъдещето, но в онова бъдеще, което никога не бива да допуснем да се случи. Затова авторът непрестанно се стреми да ни внуши мисълта, че бъдещето е в ръцете на хората и хората са тези, които трябва да го насочват и изграждат ден след ден, защото то започва от днес.
