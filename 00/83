	В сборника са включени две новели и четири разказа, с които видният румънски писател Адриан Рогоз ту забавно-развлекателно, ту философски задълбочено ни приобщава към собствените си размисли за проблемите при овладяването на Космоса: за кибернетиката и наследствеността, за новите божества на бъдещото свръхразвито технократско общество — Скоростта, Небитието, Вероятностите. За цената на научното откритие и бездната на човешката душа.
