
	Пленителни са приказките за деца на великия руски поет Александър Сергеевич Пушкин. Вземете която искате от тях — всяка ще ви разкрие един чудесен свят.
	Четирите приказки, включени в тази книга, са изпълнени с дълбока мъдрост и красота. Да се претвори на български език този чудесен свят от Пушкиновите приказки, е много трудно. Постарах се, доколкото бе възможно, да предам на нашия роден език поне приблизително това голяма литературно богатство.
	Сега за първи път на български език Пушкиновите приказки излизат в луксозно издание с илюстрациите на бележития съветски художник Владимир Михайлович Конашевич. Нарисувани с голямо майстортво, близки до руския народен бит, те ще помогнат на малките български читатели да навлязат още по-дълбоко във вълшебния свят на Пушкиновите приказки.

@	Младен Исаев
