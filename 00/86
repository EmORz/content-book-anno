	Благодаря на теб, Постоянни Читателю, защото — както винаги, накрая всичко опира до теб.
	Без теб по веригата не тече ток.
	Ако нещо от това, което сега ти предлагам те отнесе нанякъде, ако те пренесе през отегчителната обедна почивка, през самолетния полет, през часа, който трябва да прекараш наказан, задето си плюл хартиени топчета, това е отплатата.
	А сега, край на рекламата. Хвани ръката ми. Дръж се здраво. Ще минем през тъмни места, но мисля, че зная пътя. Само не се пускай.
	И ако те целуна в мрака, не се притеснявай.
	Това е защото ти си моята любов.