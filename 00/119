	Габриел Гарсия Маркес е представител на онова поколение латиноамерикански писатели, което издигна латиноамериканската литература на нова висота, придавайки й световни измерения. А романът „Сто години самота“ е едно от най-блестящите постижения.
	С обществената си, журналистическа и писателска дейност Маркес се присъединява към борбата на латиноамериканските народи срещу диктаторските режими. Убедеността, с която подкрепя кубинската революция, и активната му борба за мир и сътрудничество между народите му създадоха име на честен и безкомпромисен общественик и му донесоха много международни награди. През юни 1978 година Габриел Гарсия Маркес бе удостоен със званието „Лауреат на Димитровска награда.“