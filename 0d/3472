	Преди четиринадесет години Джейд Спери е изнасилена от три момчета. Съзнавайки, че не може да спечели дело срещу синовете на местния шериф и най-влиятелния богаташ в околността, забременялото момиче напуска родния си град. Джейд успява да се справи успешно с трудностите на самотното майчинство и изграждането на блестяща кариера. Но през цялото това време тя таи в себе си унищожителна омраза към насилниците, станали причина за опозоряването й и самоубийството на нейния любим. Сега богатата бизнес дама се завръща в Палмето с единствената цел да съсипе живота на тримата насилници и да раздаде така дълго жадуваното възмездие. Но срещата й с Дилън ще я накара да се запита дали си струва да продължава мъчителната борба с призраците на миналото, или вече е настъпил моментът да започне живота си на чисто…
