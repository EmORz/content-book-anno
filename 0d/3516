	В далечното бъдеще, на 60000 светлинни години от Земята, нестабилната Конфедерация на хората е въвлечена в битка срещу загадъчните Протоси и безмилостния рояк на Зергите. Всеки от видовете се бори, за да осигури собственото си оцеляване сред звездите в една война, която ще отвори нова велика глава в историята на човечеството… или ще предвещае неговия насилствен и кървав край.
	Съкровените мечти на младия Ардо Мелников са съвсем прости — да създаде семейство и да се отдаде на мирен живот сред плодородните поля на колониалния свят Баунтифул. Ала свирепата орда на зергите има съвсем различни планове. Хищният им рояк превзема планетата, избивайки всички, изпречили се на пътя им. Един от малцината оцелели, изгубил своите близки и любимата си, Ардо не вижда друг начин да отмъсти за погубеното си бъдеще, освен да постъпи в редиците на пехотата, предопределена да брани световете на хората от бруталната реалност на една галактика, разкъсвана от война. Но за да изпълни своята мисия, младежът първо трябва се пребори с призраците от миналото и да се изправи лице в лице с ужасяващи разкрития, от които може би зависи цялото му бъдеще.
	Скоростта на тъмнината — книга трета от епичната поредица за космически битки, развиваща се във вселената на една от най-популярните компютърни игри за всички времена.

#	За автора
	Трейси Хикман е един от най-продаваните автори в класацията на „Ню Йорк Таймс“. Най-известен е с поредицата книги „Dragonlance“ (преведени у нас като „Хроники на Драконовото копие“), които пише в съавторство с Маргарет Вайс.
	Роден е през 1955 година в Солт Лейк Сити. Две години е бил мисионер в Индонезия. Сега живее и пише със своята жена, Лаура, в южна Юта.
	Повече подробности можете да научите на официалната му страница: www.trhickman.com
