	Далеч на север расата на Древните се възражда. Нейният пръв представител Рагнарьок се нуждае от несметно съкровище, за да отгледа своето потомство. Зловещите му слуги гоблините поемат на юг, като палят и грабят всички селища по пътя си. Амос Дарагон е изправен пред трудната задача да се справи с новата опасност, надвиснала над земята. Преди епичната битка обаче той трябва да преодолее много препятствия, да придобие Маската на водата и да намери верни съюзници.
