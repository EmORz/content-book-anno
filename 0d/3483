	Известният руски фантаст Кир Буличов се представя пред българските деца с повестта си „Приключение в бъдещето“. Написана живо и увлекателно, тази повест разказва за приключенията на един шестокласник, озовал се в… бъдещето! Безкрайни са чудесата на XXI век и още по-безкрайно е удивлението на малкия герой. Втората част на произведението запознава младите читатели с Алиса — момичето от бъдещето, което в търсене на загадъчния уред миелефон попада в днешна Москва, сред своите връстници от VI „Б“ клас. Безбройните произшествия, преследването на космическите пирати, тънкият хумор на автора правят произведението динамично, увлекателно, интересно четиво за младия читател.
