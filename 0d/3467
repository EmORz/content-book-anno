	Целият град шушука за завръщането на Рейф Макейд… Някои казват, че ще последват неприятности. Неизбежно е. Неприятностите дрънчат около Рейф като звънец. Той е привлекателен както винаги, с онази дяволски хубава външност, с която братята Макейд са надарени — или може би прокълнати? Никоя жена не може да устои на изкушението и всяка се извръща да погледне стройното тяло и небрежната походка. А красивата, ала недостъпна Рийган Бишъп, дошла неотдавна в града? Ще се поддаде ли на легендарния чар на Макейд?
