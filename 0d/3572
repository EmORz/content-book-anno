	Още с постъпването си в юридическата фирма „Джон Милтън и съдружници“, младият адвокат Кевин Тейлър изтегля печелившата карта. Той и съпругата му плуват в разкош — лимузина с шофьор, изумителен дом и пари. Много пари! Джон Милтън му възлага едно от най-нашумелите дела, заедно с досие, изготвено преди да е извършено престъплението. Навлизайки в случая, Кевин започва да съзира зад луксозната фасада на фирмата пипалата на злото. Подозренията му се потвърждават по най-ужасяващ начин. Той самият е станал Адвокат на дявола. И вече няма връщане от света на прокълнатите.
