	Художничка, творяща със стъкло и светлина, Ейнджъл е обичала някога с плам и страст. После е познала болката от невъзвратимата загуба.
	Майлс Хоукинс е видял от жените само омраза и предателства. Наранен и огорчен, Хоук се е превърнал в резервиран и сдържан мъж, заклел се никога повече да не се довери на жена.
	Когато Ейнджъл и Хоук се срещат за първи път, те се преценяват съвсем погрешно и се нараняват взаимно. Но Ейнджъл е готова да рискува това, което гордият и мълчалив Хоук не може. Нежно тя внася любов и топлина в една измъчена душа, която не вярва на нито едно от двете… макар да се страхува, че обичайки го, ще го загуби…
