	Зловещите кораби на Съглашението бродят неумолимо из Вселената, решени да изтребят целия човешки род. Последната човешка крепост е планетата Рийч. Разположена непосредствено преди Земята, тя е единствената военна база, способна да отблъсне яростните атаки на извънземните. Но защитниците на Рийч имат и друга, още по-важна задача: да не допуснат Съглашението да разкрие местоположението на Земята.
	Изправени срещу превъзхождащия ги противник, шансовете за победа на хората изглеждат минимални, но Рийч крие една тайна. Там се намира тренировъчният лагер на спартанците. Тези биологично усъвършенствани и технологично подсилени войни са най-добрите във Вселената — безшумни, опитни и смъртоносни.
	Сега, когато свирепата атака на Съглашението започва, шепа спартанци са готови да поведат войната. Един от тях, когото всички наричат Командира, ще оцелее, за да продължи борбата на тайнствения и древен изкуствен свят Хейло.

#	За автора
	Ерик Нюланд има бакалавърска степен по химия и магистърска степен по физикохимия. Досега е публикувал пет романа: трилърите „A Signal Shattered“ и „Signal to Noise“; съвременните фентъзи романи „Pawn’s Dream“ и „Dry Water“ (номиниран за Световната награда за фентъзи за 1997); и научнофантастичния роман „A Game of Universe“. През 1994 Нюланд участва в семинара „Кларион Уест Райтърс“. Ерик Нюланд живее близо до Сиатъл с жена си Сайн Мичъл.
