	След векове примирие боговете на злото и доброто отново повеждат безпощадна битка.
	Върховната богиня решава, че трябва да се възстанови орденът на Пазителите на маските, който с помощта на магическите сили на четирите елемента: Вода, Въздух, Огън и Земя, са поддържали равновесието в света. Първият от новите пазители е дванадесетгодишният Амос Дарагон. За да придобие вълшебните маски, момчето се озовава във вихъра на невероятни приключения в светове, населени с невиждани същества. В сблъсъка с тях той трябва да прибегне до цялата си съобразителност и смелост, както и до помощта на новия си приятел Беорф.
