	Красивата Лавиния Стантън намира щастие в нещастието. Останала много малка сираче, тя е отгледана от своя благодетел, когото нарича „чичо“. Когато той умира, й завещава един безценен рубинен пръстен, принадлежал някога на могъщата фамилия Медичи. След него обаче остава и един въпрос — кой е всъщност нейният „чичо“? Отговора Лавиния намира в къщата на ирландеца Рос Кълхейн, където се подслонява след сполетялото я нещастие. Преди това обаче младата хубавица открива, че между „чичо“ й, пръстена и старинната легенда за две несъщи сестри, притежавали мистериозно изчезналия от дома на Рос гоблен, съществува тайна връзка. Но най-важното е, че сред интригите и козните в задушната атмосфера на старинната благородническа къща неочаквано покълва любовта между нея и Рос.