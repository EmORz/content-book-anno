	Ребека Уейд наследява земя, която шефът й Кайл Стокбридж счита, че му се полага по право, и която е обект на близо едновековна вражда. Ребека категорично отказва да продаде новата си придобивка. Особено, след като Кайл почти успява да я убеди, че е влюбен в нея. Младата жена знае, че си има работа с един съвременен вариант на онези мъже от миналия век, които сами създавали законите в Колорадо. И въпреки уверенията на Кайл, че земята няма нищо общо с техните отношения, Ребека си дава сметка, че продажбата едва ли ще реши всичките им проблеми. Просто Кайл ще трябва да докаже любовта си…
