	Мрачни времена настъпват за „Дома на нощта“ и животът на Зоуи Редбърд е разтърсен от мистериозни обрати. Тези, които са се представяли за нейни приятели се оказват най-лошите й врагове, а заклетите й врагове се превръщат в най-верни приятели.
	Така започва третата част от поредицата „Училище за вампири“, в която смелостта и способностите на Зоуи са подложени на по-тежки от всякога изпитания. Най-добрата й приятелка — Стиви Рей е немъртва и се мъчи да опази малкото останала й човечност. Зоуи няма представа как да й помогне, но й е пределно ясно, че каквото и да открият заедно със Стиви Рей, трябва да го пазят в тайна. В „Дома на нощта“ доверието се среща все по-рядко.
	И точно когато нещата като че ли няма как да се влошат повече, хората започват да избиват вампири. Като че ли Старейшините на Вярващите, и по-конкретно ужасният доведен баща на Зоуи, не искат повече да съжителстват с вампирите.
	Но както и преди Зоуи и приятелите й откриват, че нещата не са каквито изглеждат…
	Не пропускайте вампирското приключение, което скоро ще превземе киносалоните в цял свят!
