	Животът на Марти Роудс е прекрасен — омъжила се е наскоро, има успешна кариера като дизайнер на видеоигри.
	Ала една сутрин с нея се случва нещо странно — за миг изпитва необясним ужас… от собствената си сянка. Мимолетното преживяване я изважда от равновесие, същевременно й се струва забавно. Но скоро вече не й е до смях — когато застава пред огледалото, осъзнава, че се страхува от отражението си.
	Следват нови прояви на автофобия, които изцяло променят живота на Марти и съпруга й Дъстин. Търсейки причините за внезапното душевно заболяване на жена си, Дъсти я завежда при прочут психотерапевт. Ден след ден той отчаяно се опитва да възстанови събитията от последните месеци, но когато е на път да разкрие потресаващата истина, открива, че с него се случва нещо още по-ужасяващо и необяснимо.

	Дийн Кунц, прочутият автор на романи, изпълнени с напрежение от първата до последната страница, описва страха, дебнещ в дълбините на съзнанието ни — страха от самите нас.

	„Фалшива памет“ е роман, който ще остане в паметта ви дълго след като сте го прочели, защото описва необикновената способност на човешкия разум да се подлага на терзания и да се самоунищожава.
