	Чарити Труит избягва от пищното парти по случай годежа и. След нервен срив тя напуска собствената си преуспяваща компания в Сиатъл, за да отвори малка книжарничка в градчето Уиспъринг Уотърс. Там Чарити среща Елайъс Уинстърс, един от най-могъщите играчи в бизнеса с недвижими имоти. Тласкан от болезненото си минало, той също се опитва да открие истинската си същност. Младият мъж владее древно бойно изкуство, свързано с тайнствената източна философия на водата, но се оказва напълно неподготвен за срещата си с голямата любов. Когато спокойното градче е разтърсено от новината за зловещо убийство, Чарити и Елайъс обединяват усилията си за откриване на убиеца. Непреодолимото привличане между тях прераства в дълбока страст, чрез която двамата разкриват тайните си.
