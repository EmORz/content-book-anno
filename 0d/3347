	Мнимо отвличане за петстотин хиляди долара завършва с убийство. Приела доброволно да бъде отвлечена, дъщерята на милионера Малру става жертва. Кой е убиецът? Мащехата, бодигардът или „глупакът“ Хари Барбър? Ще бъде ли разплетен възелът на любовния триъгълник? И с цената на какво? Авторът отново подлага на изпитание невинния, случайно заплетен в сложната криминална интрига, герой. Отново омайни красавици, жадни за разкош и изобретателни по пътя към постигането му, имат желязно алиби, но възмездието рано или късно идва.
