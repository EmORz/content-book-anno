	Неотразимата С. Е. Филипс, наричана от американската преса „Най-вълнуващият глас на Америка“, иде и с този си роман да покаже, че е писателка от първа величина.
	Чикаго се оказва неподготвен за Фийб — модерната и скандална нюйоркчанка, наследила футболния отбор „Чикаго старс“. А Фийб определено не е готова за треньора на отбора Дан — родения в Алабама рус варварин, бивша легенда от футболния терен. Дан е олицетворение на това, което Фийб ненавижда — ограничен спортист-мъжкар.
	Красивата нова шефка олицетворява всичко, което Дан презира — бъркаща се където не й е работа празноглавка, която не може да различи футболната топка от… Тогава защо това безсрамно, съблазнително парче го привлича? Така една по-друга игра увлича в себе си две упорити личности, които се борят, за да задържат страстта завинаги…
	Една книга, приковала задълго вниманието на четяща Америка и заради високото качество на романа, и заради многото любопитна информация от света на футбола.
