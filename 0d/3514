	Програмата „Спартанец-II“ е станала публична. От разказите за супервойниците, отблъскващи хиляди атаки на Съглашението, се раждат легенди. Колко обаче са живите спартанци?
	Докато Главния защитава обсадената Земя от многобройните фракции на Съглашението, свръхсекретна част във ВСР, известна като „Трети отдел“, изготвя план, с който да спечели жизненоважно време на КУОН. Те обаче ще се нуждаят от стотици войници… и от един спартанец.
	Планетата Оникс изглежда идеалното място, на което да бъде осъществен този план. Но когато Главния унищожава Хейло, нещо се задейства и в нейните дълбини — една забравена древна технология на предходниците оживява и флотилиите на КУОН и Съглашението се впускат в надпревара, за да я спечелят.
	Но току-що пробудилата се древна сила може би има свои собствени планове…
