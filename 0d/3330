	Мърфи бе добро ченге. Той имаше най-тежкия район в най-ужасяващото предградие в един престъпен град. Имаше чудесно семейство, добри приятели и нов партньор. Докато един ден шайка отрепки го застреля.
	Само че Мърфи не умря. Той се върна в тяло от стомана — огромен и неуязвим, всяващ смъртен страх… Завърна се на улицата, където все още властваха гадните копелета. Срещу тях застава полицай, който не може да бъде спрян. Суперченге на лов… За да унищожи престъпността. Макар и мъртъв…
