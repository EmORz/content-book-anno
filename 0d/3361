	Италия, 1503 година. Красивата и омагьосваща, робиня Санчия е продадена на Лионело Андреас, господар на малката държавица Мандара. Санчия е виртуозна крадла и Андреас я купува, за да се опита да си възвърне една изключителна семейна реликва и скъпоценната статуетка „Вихреният танцьор“ — попаднала в съкровищницата на злодея Дамари. Лионело е впечатлен от ловките пръсти на Санчия, но и от нейното интересно, макар и често противоречиво излъчване. Обхваща го дива страст към младата робиня, на която Санчия не може дълго да устои. А когато тя е заловена от Дамари при опита й да отмъкне „Вихрения танцьор“, Лионело залага целия си живот за освобождението на момичето…
