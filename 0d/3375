	Рейна Талънтайър има необикновената дарба да „чува гласове“, да усеща чужди мисли и емоции. Частният детектив Закъри Джоунс притежава уникалната способност да „вижда“ образи и случки от миналото. Двамата се запознават, когато Зак търси помощта на младата жена за разследването на загадъчни събития, водещи към миналото на семейството й. Неочаквано Рейна и Зак са въвлечени и в издирването на сериен убиец, който изгаря жертвите си. Между младата жена и обаятелния детектив се зараждат силни чувства на взаимно привличане и духовна близост. Но помежду им стои една пречка: Зак работи за тайното общество „Аркейн“.
	Ала когато става ясно, че Огнения убиец е набелязал Рейна за следващата си жертва, нещата се променят. Тя трябва да се довери на Зак, за да не попадне в ръцете на психопата. Но ще може ли да устои на страстта?
	Великолепно написан роман с умело преплетени паранормален съспенс и огнени страсти.
