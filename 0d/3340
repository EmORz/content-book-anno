	Животът на пленителната танцьорка Маги Монтоя неочаквано се преобразява от изумителното разкритие, че е потомка на знатен испански род от Ню Мексико. За да възвърне титлата и богатството си, Маги трябва да се омъжи за граф Кристофър Талбът и да му предостави правото да разполага с имота й както намери за добре. Събрани от брак по сметка, двамата не подозират, че пламналата в сърцата им любов ще осуети първоначалните им намерения и ще застраши живота на Маги, която попада в капана на върл противник на мъжа й.
