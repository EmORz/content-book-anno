	Наречена е „Енергия на нулевата точка“ — нов източник на енергия, обещаващ да промени света. Ако първо не го разруши…
	„Нулевата точка“ наистина съществува — тя е състояние на енергията, съдържаща се във всичко около нас, при това в неограничено количество. Но никой досега не е открил как да се възползва от това. Не и докато един учен не намира начин.
	Или поне той си мисли, че го е открил. Проблемът е, че съоръженията, които ползва, предизвикват големи земетресения, дори разцепват тектоничните плочи. Една машина е погребана дълбоко под земята, а друга — потопена в обширна океанска траншея. И ако Кърт Остин, Джо Дзавала и останалите от екипа за специални задачи на НАМПД не успеят да ги открият и унищожат, скоро светът ще е на прага на нова ера от земни трусове и неудържими вулканични изригвания.
	Залогът е твърде висок.
