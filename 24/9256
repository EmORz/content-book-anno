C>
	Тук, в Пакистан и Афганистан, преди да започнем работа с някого, ние изпиваме три чаши чай. На първата чаша той е непознат, при втората — почитан гост, при третата — член на семейството, а за своето семейство ние сме готови да сторим всичко — дори да умрем.
@	Хаджи Али, старейшина на Корфе, Каракорум, Пакистан
C$
	През 1993 г., след неуспешен опит да покори K2, алпинистът Грег Мортенсън попада в едно крайно бедно селце и планинската верига Каракорум. Трогнат от добрината на местните жители, той обещава да се завърне, за да построи училище. „Три чаши чай“ разказва за неуморните усилия на Мортенсън да спази дадената дума. През последвалото десетилетие той построява не едно, а над 145 училища главно за млади момичета — в труднодостъпните области на Пакистан и Афганистан, откърмили талибаните. Местните хора го боготворят, под негово ръководство сговорно работят християни и мюсюлмани от различни секти и течения. Отвличан от талибани, заплашван от консервативни мюсюлмански молли, както и от собствените си американски съграждани след 11 септември за работата си в ислямския свят, Грег Мортенсън продължава мисията си да пропагандира мира… училище по училище.
C>
	Вдъхновяваща история… доказателство, че дори един обикновен човек, стига да притежава комбинация от характер и решителност, е в състояние да промени света.
@	Том Брокоу, Ен Би Си
C$