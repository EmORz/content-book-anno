	Смела жена в смъртна опасност + шифтър-мечка детектив, който ще я защитава с живота си + страшен враг = вълнуващ роман!


	Пищната Мария Ернандез обича работата си като личен асистент на политик, борещ се за равнопоставеност между хората и шифтърите… докато опит за убийство не преобръща живота й. Шефът й, щатски сенатор и шифтър-врабче Лаура Дейвис, попада под огъня — буквално — на хейтърската група „Хора Против Шифтъри“. Мария е очевидец на случилото се и е повече от съгласна да свидетелства. Но за да оцелее се нуждае от сигурна защита.
	Алфа-мечката детектив Ливай Хейл напуска малката шифтърска общност, за да изпълни дълга си — „да защитава и служи“. Той винаги е защитавал всички по един и същ начин. Но когато спасява живота на Мария, осъзнава, че е намерил единствения човек, когото ще защитава преди всички останали.
	Привличането между Мария и Ливай не може да бъде отречено, но служебният полицейски дълг пречи на Ливай да задълбочи връзката им, преди разследването да е приключило. Може ли да устои на поразяващата страст? И ще може ли да защити Мария от смъртоносните й врагове?
