	Шамбала — мистичната страна, която пази страшни тайни!


	Майкъл Сейнт Пиер — бивш крадец, смята, че е изоставил занаята окончателно. Но до него достига вестта, че най-добрият му приятел Саймън е затворен в зловещ пустинен затвор и му предстои да бъде екзекутиран. Когато Майкъл прониква с взлом в затвора, с удивление установява, че освен Саймън там е и собствената му приятелка К.К.
	Преследвани от Филип Веню — убиец грандоман, тримата авантюристи се озовават в Истанбул в търсене на тайнствения артефакт, заради който Саймън се озовава в затвора: карта на свято място, забравено в хода на вековете — съкровищница на невиждани богатства и знания, по-древни от юдаизма, християнството и исляма.
	Майкъл и екипът му проникват в най-известните и строго охранявани светини на града — от имперския харем в Топкапъ сарай до гробниците в „Св. София“.
	Едно приключение без граници, което започва от бляскавите брегове на Босфора и превзема високите върхове на Хималаите.


	„Крадците на мрака“ е пълен с устрем бестселър, който нарежда Ричард Дойч сред големите майстори на трилъра.
