	Лъжи. Всички ги изричаме. За да предпазим тези, които обичаме. За да прикрием поражения. За да запазим в тайна разочарования. За да скрием предателство или измама. Но какво се случва, когато тези лъжи започнат да ни обземат? Когато животът ни се определя от лъжите на другите?


	Всяка от четирите добри приятелки — Каролайн, Стела, Хариет и Изи — има успешна кариера, интересен живот и сигурна, любяща връзка. Двойките са привидно щастливи и ги очаква розово бъдеще. Но всъщност всеки има тайни притеснения, ревности и желания, които крие от човека до себе си. Истината обаче няма да остане погребана завинаги. Опознайте тъмната страна на любовта. След „Лукс“ и „Да докоснеш звездите“ Джесика Ръстън (дъщеря на писателката Сюзан Хил) продължава да утвърждава името и успеха си в жанра на дамските романи.
