	Уил Роби е съвършен убиец. Той е човекът, на когото правителството на САЩ възлага да елиминира най-страшните му врагове — чудовищата, които избиват безброй невинни хора.
	Никой не може да се мери с Роби по самообладание и точност. Никой, освен Джесика Рийл, която работи на същото секретно място, изпълнява същите мисии и е също толкова добра. Но сега Джесика се е обърнала срещу своите и е застреляла двама от тях. Роби получава задачата да я залови. Само един професионален убиец може да се справи с такъв противник.
	Докато преследва Джесика, Роби разбира, че нейното предателство е свързано с нещо много по-голямо. Със заговор, замислен като перфектния удар, който може да разтърси целия свят.
