	Четири млади дами очакват да бъдат приети във висшето общество на Лондон с една цел: те трябва да използват цялата си съобразителност, ум и женска хитрост, за да си намерят подходящ съпруг. И това не е въпрос нито на сметка, нито на забавление, а буквално на оцеляване; цялата им по-нататъшна съдба зависи от този избор. Така че скоро се ражда един дързък таен план…
	Анабел Пейтън, решена да спаси семейството си от катастрофа решава, че влюбването е разкош, който тя не може да си позволи, колкото и да го иска. Ще й се наложи да стъпче гордостта и мечтите си, и да използва красотата и ума си, за да прелъсти някой джентълмен да й предложи брак — това е единственият изход. Но най-интригуващият и упорит ухажор, който обикаля около нея като гладен вълк — безцеремонният Саймън Хънт, син на месар, но приеман в аристократичните салони заради неприличното си богатство — дава ясно да се разбере, че няма никакво намерение да се обвързва с женитба. Анабел се съпротивлява на немислимите му предложения, но как да предпочете лъжата и скуката пред изкушенията на ловкия съблазнител…
	Загрижени за Анабел, приятелките й скрояват план, с който да я опазят от Саймън — и от собствените й копнежи. Но в една лятна нощ тя се поддава на магията и… открива, че любовта е най-опасната от всички игри.
