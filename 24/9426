	_Добре дошли в ада — адски забавно е!_
	Тайна, пазена от китайското правителство четири десетилетия. Открит е вид, в чието съществуване никой не е вярвал. Вид, който ще изуми света. Сега китайците са готови да покажат невероятното си откритие в най-грандиозната зоологическа градина, съществувала някога.
	Малка ВИП група и журналисти отиват в зоопарка дълбоко в китайската провинция, за да видят за първи път баснословните му създания. Сред тях е д-р Касандра Джейн — Си Джей Камерън, която пише материали за „Нешънъл Джиографик“ и е експерт по влечугите.
	Китайските домакини уверяват гостите, че ще бъдат поразени и изумени, но безопасността им е гарантирана и не може да се случи нищо лошо…
	Пригответе се за екшън в титанични мащаби!
