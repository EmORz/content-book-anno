	Преди двайсет и седем години те смятаха, че Хари Майкълсън няма никакъв шанс. Беше просто неудачник, уличен престъпник от опозорено семейство. Така и не бе успял да постигне нещо в живота си. И сгрешиха. Той се превърна в Каин: убиец, суперзвезда, герой…
	Преди шест години Ма’елкот — бог на Отвъдие — задържа Палас Рил в безмилостната си хватка. Управляващият елит на Земята желаеше смъртта й. Каин се закле, че ще я спаси. Те смятаха, че няма никакъв шанс. И сгрешиха. Той пожертва кариерата си като Каин, за да смаже враговете на Палас Рил и да я върне у дома.
	Сега Хари Майкълсън е единственият човек, който стои между бездушните корпоративни господари на Земята и зелените хълмове на Отвъдие. Победата на Каин над Ма’елкот е отворила проход между световете и сега безличните тълпи от Земята избиват всичко, което той обича. Стари и нови врагове се обединяват срещу него. А Хари дори вече не е Каин. Той е просто един обикновен човек — самотен, сакат, безсилен. Те смятат, че няма никакъв шанс.
	Но грешат…

	Матю Удринг Стоувър е американски писател, автор на фентъзи и научна фантастика, пристрастен към бойните изкуства. Популярен е с романите си от серията „Междузвездни войни“ — „Предател“, „Отмъщението на Ситите“, „Люк Скайуокър“.
	Сред оригиналните му произведения е първата книга от поредицата „Отвъдие“ — „Героите умират“, последвана от „Острието на Тишал“.
