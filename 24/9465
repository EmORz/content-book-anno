	Лийла Мийчам се връща към любимите си семейства Толивър и Уоруик в предисторията на бестселъра „Пепел от рози“. „Розите на Съмърсет“ обхваща повече от шест десетилетия и връща читателя в 1835 г., когато Сайлъс Толивър и Джереми Уоруик, по-малките синове на богати собственици на плантации, се подготвят да напуснат Южна Каролина, за да потърсят щастието си в Тексас. Сайлъс е принуден да се ожени за Джесика Уиндъм, опърничавата наследница на огромно богатство, но скоро между тях пламва любов. Лийла Мийчам повежда читателя през трудностите на Гражданската война, жертвите, които героите са принудени да правят в името на мечтите си, интригите и трагедиите, които сполитат семействата. „Розите на Съмърсет“ е великолепна сага, която оставя читателя жаден за още.
