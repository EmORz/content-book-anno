	Хари Дрезден се е срещал с какви ли не страховити създания. Което не е учудващо, като се има предвид, че е единственият професионален магьосник в телефонния указател на Чикаго. Но никога през кариерата си не се е изправял срещу подобно нещо — призраците в града сякаш са обезумели и създават куп неприятности. Ала с каква цел? Кой стои зад тях? И защо толкова много от жертвите се свързани с Хари?
	Ако Дрезден не разкрие скоро загадката, има опасност самият той да се присъедини към армията призраци. За щастие, до него са любимата му жена и верните му приятели — с подобна подкрепа той би могъл да се изправи срещу всякакви нечисти сили.
	Особено като се има предвид, че приятелят му Майк е Рицар на Меча, наричан е Божий юмрук и държи в ръцете си митично оръжие…
