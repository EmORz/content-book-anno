	През октомври 1943 г. американски разрушител отплава от Филаделфия и се смята за изчезнал като резултат от опитите на военноморските сили с електромагнитно излъчване. Мнозина смятат тази история за измислица, но сега Хуан Кабрило и неговите колеги от „Орегон“ вече не са толкова сигурни.
	Носят се слухове за ново оръжие, което скоро ще бъде използвано, нещо много опасно за американските интереси. Слуховете го свързват с великия изобретател Никола Тесла, който работи с военните, когато умира през 1943 г. Той ли е ръководил експеримента? Дали бележките му не са попаднали във вражески ръце? Докато Кабрило бърза да разкрие истината, открива, че залогът е дори по-голям, отколкото човек може да си представи. Обаче, когато го разбира, може би вече е много късно.
