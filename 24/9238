	_За първи път на български език колекция разкази на единствения двукратен носител на литературната награда „Гонкур“_
	Роман Кацев, известен с множеството си псевдоними, сред които Ромен Гари и Емил Ажар, е роден през 1914 г. Той е писател, сценарист, дипломат (включително и в София), летец, участник във френската съпротива. Първият му роман е издаден през 1945 г. През 1956 г. за „Корените на небето“ Ромен Гари получава „Гонкур“, а през 1975 г. за „Животът пред теб“ Емил Ажар е удостоен с „Гонкур“. За писателя се носят легенди, които сам предлага на читателите в своите произведения, където си играе с фактите и думите като виртуоз. Мнозина наричат словото му „бистро, енергично и одухотворено“. Романите му имат триумфален успех и са преведени на двайсет и три езика, четени са от милиони по цял свят. Ромен Гари обаче умира самотен, избира самоубийството пред безцелния живот.
	„Бурята“ е колекция разкази от Ромен Гари, писани между 1935 и 1970 г. Те представят една особена вселена и обхващат цял един живот. Текстовете са „пъстра тъкан“, създадена на френски и английски език, всъщност на един Гари-език, смесица от бруталност и нежност, едновременно кадифен и дрезгав. Разказите се появяват като НЛО: в Лос Анджелис 50-годишен мъж се възползва от наемен убиец, около лагерния огън авиатори разказват подвизите си в Африка, в Чад негър, който не говори френски, пее необичайна френска песничка, в джунглата свири грамофон, плувец гмуркач краде предмети на изкуството от недостъпни острови.
C>
	В литературата Гари беше клас 4×4.
@	Ерик Ньойоф
C$
	Тази книга се ползва с подкрепата на Кюлтюрфранс, оператор на френското Министерство на външните работи и европейските въпроси и на френското Министерство на културата и комуникациите.
