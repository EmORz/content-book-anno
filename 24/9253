	Вълнуваща история за смъртоносната схватка между двама братя вампири за сърцето на красиво момиче, което се разкъсва в чувствата си между тях…


	Стефан е оставил в дневника на Елена бележка, която преобръща целия й свят:
	Скъпа моя Елена,
	Зная, че рано или късно ще прочетеш тези редове.
	Мила моя, вярвам, че вече можеш сама да се грижиш за себе си. Никога не съм срещал по-силно и по-независимо момиче от теб. А това означава, че вече е време. Време е да си тръгна. Не мога да остана повече, без да те превърна отново във вампир — нещо, което и двамата знаем, че не бива да се случва.
	Моля те, прости ми. Моля те, забрави ме. О, любов моя, не искам да си тръгна, но трябва.
	Ако се нуждаеш от помощ, обърни се към Деймън. Накарах го да обещае, че ще те закриля. Каквото и зло да вилнее във Фелс Чърч, то няма да посмее да те докосне, когато Деймън е наблизо.
	Скъпа моя, ангел мой, винаги ще те обичам…
@	Стефан
