	Ихсан и Нуран са невръстни деца, когато баща им умира внезапно. Майка им започва да изкарва прехраната на семейството като перачка в богаташките домове, но тежкият труд се отразява зле на здравето й. За да я облекчи, Ихсан отрано се залавя за работа и все повече поема грижата за семейството. За разлика от отговорния си и трудолюбив брат, Нуран се излежава по цял ден и мечтае за филмова кариера в Истанбул.
	Качествата на Ихсан не остават незабелязани и той получава предложение за добре платена работа в друг град. Младият мъж заминава, изпълнен с безпокойство за разглезената си сестра и изнемощялата си майка. Тревогите му скоро се оправдават. Той научава, че Нуран е избягала за Истанбул с местния женкар и мошеник, а майка им е легнала тежко болна. Ихсан бързо се прибира у дома, но не заварва майка си жива. Когато научава предсмъртната й молба, той тръгва веднага да я изпълни. Ихсан трябва да намери сестра си и да я върне от лошия път, по който е поела.
