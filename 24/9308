	Екипажът на пиратския кораб _Лудо влюбен глупак_ се тревожи за навигатора си, Сенторр. Той е обсебен от работата си и прекарва цялото си време на мостика. Обаче не от работата е обсебен огромният син извънземен.
	А от жена.
	Сенторр е убеден, че Зоуи, жена навигатор на друг пиратски кораб, е неговата половинка. Тя обаче не иска да му покаже лицето си и отказва да се срещне с него. Това не й пречи да се наслаждава на порочните им, среднощни разговори по комуникативния канал.
	Той е решен да я открие и да я направи своя, без значение какви ще са последствията. Но когато я открива и осъзнава, че го е лъгала за това коя и каква е тя, дали ще продължи да я обича?
	Или фактът, че Зоуи е човешка жена, ще е прекалено голяма пречка за синия мъж?
