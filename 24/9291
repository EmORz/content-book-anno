	Сагата започва…
	Бушуващото море изхвърля едно момче на брега в древен Уелс. То е почти мъртво и няма спомени, име или дом, но желанието да открие кой е и да научи истината за тайнствените си сили го отвежда в чудна вълшебна страна. Там момчето разбира, че съдбата на тази земя и онова, което търси, са необяснимо свързани.
C>
	„Роман, пропит с вълшебство.“
@	— Ню Йорк Таймс
C$
C>
	„Изключително начало… едно увлекателно и дълбоко лично приключение.“
@	— Лойд Аликзандър
C$
C>
	„Необикновено пътуване за ума, тялото и душата — както за Мерлин, така и за нас.“
@	— Маделайн Л’Енгъл
C$
	Влезте в света на Мерлин!


	Т. А. Барън отраства в ранчо в Колорадо и пътува много като стипендиант на Роудс. Напук на мечтата му да стане писател, той не намира кой да публикува първия му роман. Захваща се с бизнес предприятие, като в крайна сметка става президент — и решава да опита отново. През 1989 г. изненадва партньорите си и се мести обратно в Колорадо, за да стане писател и природозащитник. Оттогава е написал над двадесет ентусиазирано приети романа, детски книги и книги за природата. Много от творбите му са се превърнали в международни бестселъри. Печели наградата „Наутилус“, която се връчва на книги, вдъхновяващи по-добър свят, както и много признания от Американската библиотечна асоциация и Международната читателска асоциация.
