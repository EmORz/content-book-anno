	__Тайната на човешкия произход сега може да погуби всички ни.__
	__От хилядолетия то стои скрито. Сега настъпи времето да излезе наяве…__
	Изследователката Евелин Едуардс винаги е знаела, че Антарктида крие много тайни, но откриването на тяло в леда, което е на повече от 40 000 години, надминава нейните очаквания. А когато това тяло се оказва облечено в дрехи от високотехнологични материи, нещата стават наистина странни. Странното се превръща в истински кошмар, когато Евелин и нейният екип се превръщат в мишени на някой с толкова много власт, че може да взривява военни хеликоптери, кораби и да унищожи цяла международна изследователска база необезпокояван.
	Щастливата случайност спасява Евелин и тя избягва участта на своите колеги и приятели. Но само за да се окаже беглец. Без връзки, без умения и без опит за оцеляване. Сама и отчаяна, тя се обръща към единствения човек, за когото се сеща — бившия й съпруг Мат Адамс. Оттеглил се член на елитен правителствен отряд, индианец по кръв, Мат живее с кошмарите на миналото си, но се отзовава на нейния отчаян зов незабавно. И двамата се оказват в шеметно състезание с времето, което ще ги отведе от Зона 51 в Невада до Големия Андронен Колайдер в Женева. Защото те са единствените, които знаят за най-голямата конспирация в историята на човечеството. И трябва да я разобличат, преди да е станало прекалено късно.
	__Ако човечеството си мисли, че знае откъде произхожда, сега е време да преосмисли вярванията си.__
	__Тайната на човешкия произход стои погребана от хилядолетия. И сега заплашва да унищожи всички ни.__


	Дж. Т. Бранън завършва „Сандхърст“ и става британски армейски офицер, преди да вземе решение да се отдаде на писането. Той е национален шампион по карате и сега е инструктор по карате и смесени бойни изкуства, както и по създадената от него система за самозащита в реални условия. Живее до Харъгейт със съпругата си и двете им малки деца. „Произход“ е първият му роман.
	За повече информация за автора посетете уебсайта му на www.jtbrannan.com
	Още от същия автор: „Изтребление“
