	{img:13-te_svetini_majkyl_skot.jpg}
	Роден в Ирландия, __Майкъл Скот__ започва писателската си кариера преди повече от 25 години и в момента е един от най-продаваните и успели автори от острова. Написал е над 100 книги и разкази в различни жанрове — фолклор, научна фантастика и фентъзи. Книгите му са издадени в над 30 държави и преведени на повече от 20 езика. През април 2007 година достига до номер 2 в класацията за най-продавани автори на _New York Times_.
	За своята поредица _Irish Folk & Fairy Tales_ е определен от _Irish Times_ за „Краля на фентъзито по тези острови“. Носител е на десет престижни награди за фентъзи романи, които печели за последното десетилетие.
	През 2006 г. ирландското издание на „Кой кой е?“ го определя като „един от хилядата най-значими ирландци“.

	{img:13-te_svetini_kolet_frijdman.jpg}
	__Колет Фрийдман__ има поставени над 15 пиеси по световните сцени и наскоро е определена от Гилдията на драматурзите в САЩ като „Една от 50-те, които да се наблюдават“. В съавторство с авторката на бестселъри Джаки Колинс е написала пиесата „Холивудски лъжи“, която през 2012 г. започва турне из Щатите.

#	СВЕТИНИТЕ
#	Древни артефакти,
#	криещи огромна първична и смъртоносна сила.
#	Какво са те — пазители на света
#	или инструменти за неговото унищожение?
#	С жестоко убийство в Лондон започва
#	да се разплита тайна, пазена строго над 2000 години.

	От десетилетия Пазителите се грижат за Светините, крият ги и най-важното — държат ги разделени, далеч една от друга. Но някой започва да избива Пазителите по изключително брутален начин. Наближава мигът, в който 13-те светини ще бъдат събрани отново заедно. Нещо, което не се е случвало повече от две хилядолетия. И което не трябва да се случи, ако искаме светът да продължи да съществува такъв, какъвто го познаваме. Свят, управляван от хората.
	В предсмъртното си желание една от Пазителките убеждава напълно непознатата Сара Милър да отнесе Светинята, която е пазила, на нейния племенник Оуен.
	Докато Сара и Оуен издирват други оцелели Пазители, те разкриват и тайната, охранявана от тях. Мистерията хвърля Сара и Оуен в бясно преследване из Англия и Уелс. Те откриват, че мечът, който е у тях, е може би последното препятствие между света на хората и неописуемия ужас.
	„13-те светини“ е началото на нова зашеметяваща и увлекателна сага, напрегната история за древната магия и модерното време от бестселър автора Майкъл Скот и многократно награждаваната авторка на пиеси Колет Фрийдман.
