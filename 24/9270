	Карл Кейн, най-добрият частен детектив в Белфаст, няма представа с какво се захваща, когато приема да работи по случай с безследно изчезнало 16-годишно момиче. Той попада по следите на садистичен сериен убиец, който отвлича, измъчва и убива по особено жесток начин. Карл бързо разбира, че полицията ще направи всичко възможно, за да не открие убиеца. Той трябва да разчита единствено на себе си, за да спре това чудовище в човешки облик.
	Скоро сблъсъкът им става прекалено личен…
	Безнадеждно мрачен и безкрайно напрегнат, този роман е пропит от чувство за черен хумор — така, както ако Чандлър беше написал „Мълчанието на агнетата“.
	Криминална проза от най-висока класа: с оригинално въображение, с ярки, незабравими персонажи, вълнуващ и скорострелен сюжет и безмилостна развръзка, която ще ви остави без дъх.


	Сам Милър е един от най-добрите ирландски писатели в криминалния жанр и носител на много награди.
	Награда Ейслинг
	Награда Мартин Хийли
	Награда Брайън Мур
	Наградата на Корк личеръри ревю. (Би Би Си)
	Сам Милър е един от най-успешните ирландски автори на криминални романи. Носител е на няколко литературни награди, а книгите му са си спечелили ласкави критически отзиви и много читатели. Филмовите права за мемоарите му „На ръба на пропастта“ са купени за екранизиране от „Уорнър Брадърс“.
	Милър е автор, за който бихте съжалявали, че не сте го прочели. Само с отварянето на първата й страница, книгата му „Тъмното място“ ще ви грабне. Любопитно е как в толкова стегнат обем — 256 страници, Милър събира напрегнато действие, за което на други криминални писатели им е необходим двойно по-голям обем. Няма нито една излишна дума, нито пък намек за празнина в сюжета. Милър ще ви накара да затаите дъх, приковани от историята, особено във финала, когато всичко е заложено на карта.
	Но наред с това писателят показва героя си Карл Кейн като пълнокръвен персонаж: човек, който трябва да се справя с непримирима дъщеря, която желае той да се върне обратно при майка й; с бивша съпруга, която в еднаква степен го мрази и обича; с бурна нова връзка… Но това са само детайлите от атмосферата на един криминален роман от висока класа.
