	Блестяща и неповторима!


	Роденият в Швейцария Юг Мартен е работил за най-престижните хотели в света. Но когато купува малък мизерен хотел в Ню Йорк, всички го смятат за луд. Само той вижда необработения диамант и го превръща в красив бутиков хотел, безукорно елегантен и ръководен с прецизност и любов.
	Хотел „Вандом“ скоро става известен с ненадминатото си обслужване и е идеалното скривалище за богатите и прочутите. Той е и перфектен дом за красивата съпруга на Юг и малката им дъщеря. Но съпругата му се изморява от неговото внимание към хотела и го напуска заради прочут музикант, като го оставя с четиригодишната Елоиз.
	Персоналът в хотела става семейство на Елоиз и тя има чудесно детство, обожавана от интересните и важни гости на „Вандом“. Отдадеността на Юг на работата повлиява силно на дъщеря му и тя решава да последва неговия път — хотелиерски колеж в Швейцария.
	Но Юг винаги е бил изключително близък с дъщеря си, а как ще се справи сега, когато тя е толкова далеч? Дали Елоиз ще може да приеме друга жена в живота на баща си? И дали Юг ще трябва да избира между двете?
