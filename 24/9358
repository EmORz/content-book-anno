	След култовия роман „Изумление и трепет“ (Награда на Френската академия) ИК „Колибри“ предлага на читателя нова среща с неизчерпаемото въображение и безспорния талант на младата писателка.


	„Без да подозирам, бях извършил идеалното престъпление. Никой не ме видя да влизам, освен жертвата. Не бях оставил следи, по които да могат да ме открият. И ето че отново съм на свобода.“


	Амели Нотомб, френскоезична белгийска писателка, е родена в Япония през 1967 г. в семейството на дипломати. След това живее в Китай и САЩ, където баща й е посланик. Завършва филология, работи като преводачка в Япония и от 1992 г., след шумния успех на първия си роман „Хигиена на убиеца“, издава по една книга годишно. Провокативна както винаги, самата тя се определя като „графоманка“. Преведена е на 15 езика, творчеството й е отличено с множество награди във Франция и в цял свят, носителка е на Наградите на книжарите в Германия. Понастоящем живее в Брюксел.
