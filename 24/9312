	Неистинните обвинения срещу Тиан са разкрити, но вече е прекалено късно: тя е избягала, предпочела безнадеждната орис на бегълка пред почитана роля, която намира за срамна и противна.
	Но времената на война не търпят неутралност. Тиан се оказва преследвана и от двете воюващи страни: и хора, и лиринкси. Изглежда накрая ще се получи така, че нейните приятели са всъщност врагове. Възможно е врагът да се окаже приятел. Младата работничка възлага доверието си на трета страна: аахимът Минис се обръща към нея с молба за помощ. Неговият роден свят умира. Само човек, владеещ тайните на геомантията, е в състояние да предотврати бедствието.
	Тиан е готова да прекоси Сантенар в името на любовта си. Но мотивацията на многобройните преследвачи далеч не е по-слаба…

C>
	… завладяващо приключение сред пейзаж, пълен с чудеса.
@	LOCUS
C$
