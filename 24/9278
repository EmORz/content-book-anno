	Годината е 1945-та. Клеър Рандал, бивша медицинска сестра току-що се е завърнала от фронта и заедно със съпруга си, Франк Рандал, се отправя на втори меден месец високо в планините на Шотландия. Всичко върви прекрасно до момента, в който Клеър не пристъпва в кръга на древно каменно светилище. И излиза от другата страна, само за да осъзнае, че се е озовала в една разкъсвана от войни и кланови междуособици Шотландия през лето Господне… 1743-то.

#	Друговремец
	Без да разбира как, Клеър преминава през портал на времето и се озовава в центъра на конфликти и интриги, които не разбира и които застрашават живота й. Но също така попада на Джейми Фрейзър — галантен и образован шотландски боец, чийто живот се оказва в нейните ръце.
	Невероятно бързо Клеър се оказва разкъсвана между лоялността към един мъж и страстта си към друг. Двама мъже, коренно различни, разделени между два несъвместими живота в две различни епохи.

	_Бестселър-авторка на Ню Йорк Таймс, Диана Габалдон ни разкрива една необикновена история и незабравими образи на фона на богати исторически детайли. Това е историята, от която започва незабравимата сага на Клеър Рандал и Джейми Фрейзър, донесла на авторката признанието на критиката и десетки милиони читатели. Роман за страст и воля, за лоялност и предателство, за война и любов. Роман за зашеметяващо приключение и незабравима любовна история._

#	Отзиви за Диана Габалдон и „Друговремец“
C>
	Изключително забавна… прекрасни фантастични приключения, романтика, секс… идеално четиво за бягство от ежедневието.
@	Сан Франсиско Кроникъл
C$
C>
	Габалдон развива изкусно характерите и създава плътна атмосфера… на страниците на тази книга историята оживява за сетивата.
@	Дейли Нюз (Ню Йорк)
C$
C>
	Роман, който те поглъща… смесица от история, романтика и приключение.
@	Синсинати Поуст
C$
C>
	Смайващ!
@	Лос Анджелис Дейли Нюз
C$
C>
	Пиршество за любителите на шотландската история, на героичните приключения и любовния роман.
@	Киркъс Ривюс
C$
C>
	Интригуващ… поглъщащ… когато затворите последната страница, ще ви е трудно да се разделите с героите.
@	Дейли Прес (Нюпорт Нюз)
C$
C>
	Остроумен… и богат чувствен романс и историческо приключение.
@	Анистър Стар
C$
C>
	Габалдон показва не само усет към фактологичния детайл, но и способност да създава запомнящи се характери и въздействащи еротични сцени.
@	Локъс
C$
C>
	Изпълнен с въображение и напрежение… първият роман на Габалдон позволява на читателя да се потопи в реалността на XVIII век, видяна през очите на жена от XX век.
@	Форт Лодърдейл Сън Сентинъл
C$
C>
	Изключително колоритен… Диана Габалдон е роден разказвач, който ще ви остави без дъх… Тя пренася читателя в друго време с лекотата на ерудиран историк, а след това вдъхва живот на героите така, че ще повярвате, че наистина съществуват.
@	Рейв Ривюс
C$

	* * *

	{img:drugovremec_diana.jpg}
	Диана Габалдон има бакалавърска степен по зоология, магистърска степен по морска биология и докторска степен по екология, които нямат нищо общо с романите й. Десетина години тя е университетски преподавател, преди да се отдаде на писането — на пълен работен ден. Живее със семейството си в Скотсдейл, Аризона.
