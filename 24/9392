	Юлиан, Ким и Леон откриват тайната на една стара библиотека: магичният Темпус е машина на времето, която може да ги отведе на всяко място в миналото.
	Те пътуват по следите на престъпници в различни исторически епохи. Техните пътешествия във времето се превръщат в опасни приключения.
	Едо — столицата на Япония, 1700 г. Шогунът се разминава на косъм със смъртта. Кой е тайнственият нинджа, осмелил се да нападне владетеля? Детективите са по следите на извършителя, който може да върви не само по покривите, но и по водата…
