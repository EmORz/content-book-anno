C>
	Напрегнато и увлекателно четиво — право в целта по актуалния проблем за ваксините!
@	Екзаминър
C$
C>
	„Новият ми трилър «Ваксината» е създаден за развлечение, но изследва съвсем реални проблеми в настоящия дебат за безопасността на ваксините.“
@	Дейвид Лендър
C$
	Дени Норт е режисьорка, която току-що е спечелила наградата на филмов фестивал за документален филм, насочен срещу фармацевтичната индустрия. Когато й предават разобличителна информация за Националната програма за имунизация на Съединените щати, тя трябва да оцелее, за да я разгласи, преди един главен изпълнителен директор мегаломан от бранша да успее да я ликвидира.


	Дейвид Лендър е автор на бестселъри, основаващи се на неговата двайсет и пет годишна кариера на инвестиционен банкер. За да гради романите си, той черпи вътрешна информация от бившата си работа: за сливания и изкупувания от „Мерил Линч“, „Ротшилд“ и Банк ъв Америка, за различни места по света, за обсебени личности и действителни финансови интриги. Неговите герои са подобни на тези на Дейвид Балдачи — корпоративни акули, жадни за власт и пари, или тези на Елмор Ленард — странни неприспособени люде и мошеници. Сюжетите му разкриват безскрупулните мотиви и самолюбието, които мотивират играчите в света на финансите, както и вътрешното устройство на най-могъщите финансови институции и корпорации в Съединените щати.
