	__Ако името ти е в списъка… ще те елиминират__


	Сред най-секретните документи на американското правителство е скрит строго охраняван списък. Достъп до него имат само президентът и таен екип от съветници. Ако името ти попадне там, то не може да бъде изтрито… докато не те елиминират.
	Някой вмъква агент Скот Харват в списъка.
	Той няма друг избор, освен да открие кой го е добавил и защо иска да го отстрани. А по петите му са изпратени няколко екипа, за да го ликвидират.
	Един човек може да отговори на всички въпроси.
	Харват ще направи всичко по силите си да стигне до него, преди животът на хиляди невинни да бъде застрашен.


	Брад Тор е бил част от аналитичния отдел „Червена клетка“ към Департамента по национална сигурност на САЩ. Стряскащо актуални и реалистични, неговите романи са издадени в 26 страни и го нареждат сред автор като Робърт Лъдлъм, Лий Чайлд, Винс Флин, Майкъл Конъли.
