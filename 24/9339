	В „Кървавото евангелие“, първата книга от поредицата за Ордена на сангвинистите, Джеймс Ролинс и Ребека Кантрел съчетават завладяващо наука, мит и религия, за да ни представят свят, в който чудесата са изпълнени с нов смисъл и борбата между доброто и злото е много по-сложна, отколкото сме предполагали. В „Невинна кръв“ те отново ни водят до ръба на унищожението… и до най-дълбоките кътчета на въображението.


	Свирепа атака в калифорнийско ранчо запраща археоложката Ерин Грейнджър обратно при сангвинистите — орден на безсмъртни, основан на кръвта на Христос със задачата да закриля света от зверовете, които дебнат в сенките и очакват удобен момент да излязат свободни на слънчева светлина. Следвайки пророческите думи, открити в Кървавото евангелие, написано от самия Христос и изгубено в продължение на векове, Ерин трябва да обедини сили с армейския сержант Джордан Стоун и мрачния загадъчен отец Рун Корза, за да открие и защити момче, смятано за облечен в плът ангел.
	Тайнствен враг с огромни сили и ужасяващи амбиции издирва същото момче, но не за да спаси света, а за да ускори унищожаването му. Ако иска да се надява на победа, Ерин трябва да открие истината за детските години на Христос и да разбере какво е първото му истинско чудо — събитие, обвито в грях и унищожение, останало незавършено до ден-днешен и единствена надежда за света.
	Търсенето на истината ще поведе Ерин и останалите през вековете и по целия свят, от прашните равнини на Светите земи до ледените води на Арктика, от катакомбите на Рим до желязна крепост в Средиземно море, и накрая до самите порти на Ада, където ги очаква съдбата им — и съдбата на целия свят.
