	Жена, която е твърде независима; мъж, който вижда всичко; паяжина от измами, алчност и опасности, която свързва всичко в едно — и която ги разделя…
	Лила Емерсън обича да наблюдава живота на другите, докато се грижи за чужди изискани, прекрасно обзаведени жилища, каквито никога няма да притежава. Приятно й е да се взира в света наоколо, дори си съчинява истории за хората, които вижда през прозореца. В Ню Йорк тя става свидетел на брутално убийство на млада жена. Животът на самата Лила се преобръща. Заплашва я безмилостна и дръзка убийца, която го прави не само за пари, но и за удоволствие.
