	Шугар Бет Кеъри се завръща в родния си град Париш, Мисисипи, когато в живота й цари пълен хаос. Тя е разорена, отчаяна, но твърде горда, за да го признае, особено след като старите й врагове са се сплотили, за да й отмъстят. Сега дългогодишната й съперница разполага с парите, властта и влиянието, които някога е имала самата Шугар Бет. Но най-опасен е Колин Бърн, мъжът, чиято кариера Шугар Бет е съсипала, при това съвсем съзнателно.
	Сега Колин е прочут писател, който притежава старата аристократична къща на Шугар Бет. Той е готов да използва писателското си въображение, за да измисли план как да постави на колене някогашната кралица на красотата. Но въпреки хапливия си език, непокорния си дух и неотстъпчивия си нрав, Шугар Бет вече не е разглезеното богато момиче, което всички помнят…
