	_Очарователен британски плейбой. Момиче, решено най-накрая да живее живота си. И тайна афера, разказана доста цветисто._
	Финансовият експерт Сара Дилън се мести в Ню Йорк след изневярата на бившия си, твърдо решена да не се доверява на никой мъж и с желание да се наслаждава на живота, без задръжки. Срещата с неустоим британец в нощен клуб не би трябвало да означава повече от моментно удоволствие. Но начинът и скоростта, с които той разтапя нейните задръжки, го превръщат от свалка за една нощ в нейния _Красив непознат_. Целият град знае, че Макс Стела обича жените, както и че досега не е срещал такава, която би искал да задържи. Не и преди Сара и невероятните снимки, които му позволява да й прави. Сега лошото момче на Уол стрийт е на път да пожелае именно тази жена за леглото и живота си.
