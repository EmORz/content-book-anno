	Когато в една, на пръв поглед, съвсем обикновена сутрин Картър Кейн се отправя да проучи има ли, или няма чудовище в Лонг Айлънд, последното, на което е мислил, че ще се натъкне, е тайнствено момче на име Пърси Джаксън. Срещата им не е точно приятелска, но всичко останало ще разберете от книгата „Синът на Собек“.


	„Разказът е комплимент към моите читатели, които отдавна ме молят да срещна Пърси и Картър“, разказва Рик Риърдън в интервюта. Авторът разкрива още, че тъй като Собек е египетски бог на водата, изобразяван като крокодил, синът ще да е един от по-стръвните му последователи. И без да издаваме нищо повече — очаквайте много крокодилски екшън от историята.
