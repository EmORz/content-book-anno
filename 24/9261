	Пленителна сага за устрема към успеха, белязан от блясък и страдание.
	Родена и отраснала в лукс, Дейзи е любимка на баща си и бъдеща наследница на бляскава хотелиерска империя.
	Но скандална тайна изплува от миналото и тя е прогонена от семейството.
	В другия край на Лондон, в квартала на непривилегированите, Шанел е принудена да споделя бедността и мизерията с майка си. Единствената светлинка в безрадостния й живот е любовта й към танците.
	Две силни борбени жени, Дейзи и Шанел не се страхуват да предизвикват съдбата.
	Когато пътищата им се пресичат, техният устрем е белязан от болка, но и от пламенна решителност да платят високата цена за мечтите си.
	Пълен с блясък, алчност и неутолима жажда за успех, „Златна клетка“ е драматичен и трогателен разказ за страданието и изкуплението. За лечебната сила на любовта и семейството.
