	Усилената работа е единственото убежище, където самотната фабрична работничка Тиан може да избяга от кухото ежедневие на войната с извънземните лиринкси, продължаваща вече векове. Употребата на нов кристал донася на жената удивителни видения. Кристалът е събудил скритите у нея таланти: владеенето на геомантия, най-страховитото от Тайните изкуства — и най-опасното. Притежаването на тази магия може да се окаже решаващо за изхода от войната.
	Но макар и изправено пред страховит неприятел, човечеството трябва да търси най-жестоките си врагове именно сред собствените си редици. Тласкана от завист, умопомрачително красивата и талантлива Иризис не се спира пред нищо, за да отстрани съперничката си, оспорваща нейното първенство в завода. Тиан се оказва заобиколена от все повече зложелатели и дори е принудена да бяга, за да се спаси, изоставяйки проучванията си. Твърде вероятно е тези проучвания да са единственото, стоящо на пътя на пълната лиринкска победа.
	А никаква измяна не спира все по-коварните и гениални експерименти на иноземните създания… Които не познават предателството, но не се свенят да го използват.

C>
	… завладяващо приключение сред пейзаж, пълен с чудеса.
@	LOCUS
C$
