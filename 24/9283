	Котън Малоун се завръща. Актуални политически интриги, терористичен заговор, елизабетински тайни, скрити съкровища и древни шифри — отново високооктанов трилър за любителите на съспенса.


	На път за Копенхаген Котън Малоун и петнайсетгодишният му син Гари трябва да спрат за малко в Лондон. По молба на бившата шефка на отряд „Магелан“ Стефани Нел те придружават малолетен крадец, когото ще предадат на английските власти. Няколко часа след необичайното посрещане двете момчета изчезват, а Малоун осъзнава, че е попаднал в геополитически конфликт, чиито корени водят далеч назад в историята.
	В ход е специална операция на ЦРУ. Целта е разкриването на 500-годишна тайна, а това може да разтърси самите устои на Великобритания и монархията. За да спаси сина си, Котън Малоун трябва да се изправи срещу политици, разузнавателни служби и тайнствени общества. Но само истината, колкото и невероятна да е тя, може да предотврати катастрофалните последствия от измамата на краля.
