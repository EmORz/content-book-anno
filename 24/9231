	В комичните кримки на Доналд Уестлейк престъпният свят се преобръща с краката нагоре. Лошите стават добри, добрите леко се подхлъзват и Бог да е на помощ на нещастниците, приклещени между крадеца Джон Дортмундър и злощастната съдба.
	Този път изпеченият, но често губещ мошеник Дортмундър трябва да извърши невъзможно престъпление. Престъпление, с което не иска да се захваща… Но го шантажират, а както е известно шантажът прави чудеса…
	Оставен без избор, Дортмундър събира своята винаги готова за подвизи банда и заедно се впускат в опасно преследване на отдавна изгубен шах с фигури от злато и скъпоценни камъни, който е бил предназначен за подарък на последния цар от династията Романови.
	От мига, в който Дортмундър посяга към първата си пешка, всичко е срещу него. Историята на безценния шах е в състояние да обърка и най-добрата стратегия. Успехът съвсем не е сигурен, но Джон Дортмундър поне е упорит и с някой и друг гамбит е в състояние да налучка матиращия ход.
