	Като дете, бунтарската натура на Пепър Прескот й помага да оцелее, когато родителите й изчезват и тя, брат й и двете й сестри биват разделени в различни приемни семейства из цялата страна. Вече като независима млада жена, Пепър става случаен свидетел на стрелба и се вижда принудена да се превърне в беглец, да сменя самоличността си и да се раздели с амбициозната си мечта да се издигне в обществото. Боейки се за живота си, тя се промъква в единственото място, което някога е смятала за свой дом — едно отдалечено в планините ранчо. Но там я очакват две стресиращи изненади — жената, която я е отгледала, вече не е между живите, затова пък Пепър сварва там най-нежелания човек — бившето си гадже Дан Греъм. Почти влюбени като тийнейджъри, двамата отдавна са разбрали, че между острите им характери постоянно прескачат опасни искри и сблъсъкът е неизбежен. Явно Дан не е човекът, на когото Пепър може да повери своите тайни, своя живот и любовта си. Съдбата обаче има свои планове и скоро двамата ще се изправят пред най-важното решение в живота си…
