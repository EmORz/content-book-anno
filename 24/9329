	Как да станеш легендарен наемен убиец? За Джон Рейн това са уроците, които научава в Токио през 1972-ра.
	Веднага след завръщането си от бойните полета в Югоизточна Азия Рейн започва работа като куриер и пренася пари за корумпирани членове на японското правителство. Но когато с една от доставките става фал, той се озовава под прицела на най-могъщия клан на японската мафия. За да се спаси, Рейн сключва отчаяна сделка.
	Докато си играе на котка и мишка с якудза и мъчително усвоява новата си роля на наемен убиец, Рейн се влюбва в Саяка, красавица от корейски произход, прикована на инвалидна количка. Ала изискванията на неговата мрачна работа влизат в конфликт със сърдечните му копнежи.


	Джон Рейн, или Рейн-сан е култовият герой на Бари Айслър, на когото е посветил осем книги, станали популярни в цял свят. Рейн-сан е специалист по естествена смърт. Негови клиенти са могъщи хора с пари и власт. Той е най-търсеният мъж за убиване.
