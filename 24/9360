	Дори най-съвършеният живот може да бъде разбит за секунда!
	В този трогателен, емоционално зареден роман Даниел Стийл запознава читателите с незабравими герои, които полагат огромни усилия, за да превъзмогнат трагедията и да открият вътрешни сили и желание да победят живота — за пореден път.


	Лили Томас е обещаващ ски шампион. В един миг надеждата да спечели олимпийски медал е разбита при трагичен инцидент.
	Доктор Джеси Матюс, която я оперира същата нощ, преживява своя трагедия и се превръща в единствена опора за четирите си деца, докато бъдещето й е неустановено.
	Бил, бащата на Лили, е заложил всичките си мечти на единствената си дъщеря и сега е съкрушен.


	„Победители“ е за онези, които отказват да бъдат победени, колкото и непреодолими да изглеждат изпитанията. Когато Лили се качва отново на ските и участва в параолимпийските игри, битката срещу съдбата е спечелена.
	„Победители“ не е просто за оцеляването, а за куража, победата и триумфа. Когато всичко изглежда загубено, борбата едва започва.
