C>
	„Някога воювах в името на краля. Подчинявах се на хора с власт и богатство. Сега не служа на никого. Верен съм единствено на екипажа си. Заедно ще си върнем това, което по право ни принадлежи. С кръв и стомана ще се изправим пред могъщите. Капитаните ще проклинат флага ни, кралете ще се страхуват от него. Докато империите произвеждат богатства, ние ще сме там, за да ги обезкървим!“
C$
	Златната ера на пиратството — времена на алчност, амбиции и корупция.
	Едуард Кенуей е млад и безочлив. Роден в семейство на фермери, той винаги е мечтал за охолство и пътешествия.
	Когато собствеността на родителите му е нападната и опожарена, той решава, че е време да напусне дома си. Скоро Едуард Кенуей се превръща в най-великия и опасен пират на своето време!
	Алчността и предателството бележат неговия път. Заговор за смразяваща конспирация, която заплашва всичко най-скъпо на Едуард, изплува на повърхността. И той не може да устои на изкушението да потърси възмездие.
	Скоро се оказва забъркан във вековната вражда между Тамплиерите и един още по-мистериозен орден — този на асасините. Сега бъдещето му зависи от това коя страна ще избере.
