	Когато младият адвокат Дейвид Мартинес получава от умиращия си дядо стара карта, загадките от миналото му започват да се разбулват. Картата отвежда Дейвид в дебрите на опасните планини в земите на баските, където се пази в тайна генетично проклятие и страховити истини от миналото на западния свят. Междувременно лондонският журналист Саймън Куин е надушил сензация, с която ще осъществи големия си пробив. Богата възрастна жена е убита по зловещ начин, а скоро е извършено още едно убийство.
	И двете жертви са родени в селца в Страната на баските, и двете са били интернирани в строго секретен нацистки лагер, и двете са принудени да пазят в тайна онова, което знаят за опитите, провеждани в лагера върху баски, евреи и каготи — представители на загадъчна и изчезваща древна народност.
