	Зад псевдонима Питакъс Лор се крият двама души — вече утвърдилият се автор Джеймс Фрей и дебютиращият Джоуби Хюз. Фрей е натрупал в биографията си три бестселъра, но на българския книжен пазар се появява за пръв път едва сега с поредицата „Заветите на Лориен“, от която ви представяме трета книга — „Възходът на номер Девет“, след големия успех на предишните две: „Аз съм номер Четири“ и „Силата на шестимата“.
	Четири, Шест, Седем, Осем, Девет и Десет — не, това не са печелившите номера от лотарията, а оживелите членове на чуждоземна раса, която продължава да се сражава с подлите могадорианци. Номер Четири им се изплъзна, номер Шест им избяга, номер Седем се спаси от разплатата. Те искат да довършат започнатото, но за целта трябва първо да се изправят срещу нас лице в лице. Заедно ще надделеем. Заедно силата ни е непобедима. Но дните ни са преброени…


	СЪБИТИЯТА В ТАЗИ КНИГА СА ДЕЙСТВИТЕЛНИ.
	ИМЕНАТА И МЕСТАТА СА ПРОМЕНЕНИ ЗАРАДИ СИГУРНОСТТА НА ЖИТЕЛИТЕ НА ЛОРИЕН, КОИТО ПРОДЪЛЖАВАТ ДА СЕ УКРИВАТ.
	НАИСТИНА СЪЩЕСТВУВАТ И ДРУГИ ЦИВИЛИЗАЦИИ.
	НЯКОИ ОТ ТЯХ СЕ ОПИТВАТ ДА ВИ УНИЩОЖАТ.
