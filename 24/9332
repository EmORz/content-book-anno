	На пръв поглед Бен Брадфорд има всичко: красива жена, голяма къща в предградията, две деца и партньорска позиция в престижна нюйоркска кантора. Но сърцето му не принадлежи нито на семейството, нито на кариерата. Бен винаги е мечтал да стане фотограф и е гледал на адвокатската си кариера като на временно решение. По ирония на съдбата се оказва, че жена му — нереализирана писателка — има връзка с техен съсед фотограф. Бен се среща с него и, без да е планирал, извършва нещо, което го обрича на нов живот и нова самоличност.


	„Живот назаем“ не е просто трилър, изплетен от страсти, маниакалност, убийства и смяна на самоличността. Това е роман предупреждение за сложността и разпиляността на съвременния живот. Той повдига въпроси, над които си струва да се замислим — за компромисите и тяхната цена, за направените жертви и научените уроци.
C>
	„Завършен, динамичен, забавен трилър, истинска наслада за сетивата. Кенеди е запомнящо се перо, майстор на изказа и много находчив писател.“
@	Financial Times
C$
C>
	„Ако в последно време е излязъл по-добър трилър от «Живот назаем» на Дъглас Кенеди, то аз не съм го чел. Майсторски изграден сюжет, умело овладян от писателя с привидно лек и незатормозяващ стил.“
@	Sunday Tribune
C$
	Дъглас Кенеди е роден през 1955 г. в Ню Йорк. Следва в Дъблин, Ирландия, където след дипломирането си основава театрална трупа, а по-късно е поканен за ръководител на един от най-престижните ирландски театри — „Аби“. Тогава именно започва да пише, а на 28-годишна възраст се отдава изключително само на писателска дейност. През 1994 г. излиза първият му роман „Мъртво сърце“, с който става известен на широката публика. Вторият му роман „Живот назаем“ (1997)оглавява класациите в шестнайсет страни и му донася международна слава. Книгите на Дъглас Кенеди са преведени на 21 езика, а през 2006 г. той става Кавалер на ордена за литература и изкуство във Франция, където е извънредно популярен. Има две деца и животът му преминава между Лондон, Париж, Берлин и Уискасет, щата Мейн. 
