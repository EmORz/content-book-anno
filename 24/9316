	__Винс Флин се завръща, по-добър от всякога__
C>
	Аз съм човекът, когото викат, когато ножът опре до кокала. Аз съм този, когото изпращат, за да постигне реални резултати, защото знаят, че не играя по правилата.
C$
	Джо Рикман, ръководител на тайните операции на ЦРУ, е отвлечен. Той притежава ценна информация и огромно влияние. Ако не бъде намерен веднага, ще се наложи прекратяването на редица операции, а стотици агенти могат да загубят живота си.
	Мисията на Мич Рап е да го открие.
	ФБР също търси изчезналия агент.
	Но има хора във властта, които се страхуват, че Рикман може да проговори пред Конгреса. Скоро Рап разбира, че те искат да осуетят неговата задача и отвлеченият да изчезне завинаги.
	Единственият му шанс е да измами враговете си в собствената им игра. Защото Мич Рап има свои правила…


	Никой друг писател не познава света на разузнаването по-добре от Винс Флин. Доказателство за това е фактът, че високопоставени лица от ЦРУ настояват служителите им да са запознати с неговите романи.
	„Комбинаторът“ ни отвежда под повърхността на известните факти и разкрива тъмната страна на властта, където информацията е стока, а измяната — процъфтяващ бизнес.
