	Войната в Ирак е в разгара си, когато столицата Багдад пада. Наред с гражданите, празнуващи падането на режима на Саддам Хюсеин, по улиците плъзват въоръжени банди, които обират магазини и банки. Ограбен е дори Националният музей на Ирак, от който изчезват хиляди артефакти, сред които древна финикийска статуя, позната като „Навигатора“.
	Оказва се, че има хора, готови на всичко, за да сложат ръка на ценната статуя. Първата им жертва е безчестен дилър на антики, убит хладнокръвно. Следваща по ред се оказва жена, инспектор от ООН, която Остин и Дзавала случайно спасяват от преждевременна смърт на морското дъно. „Кое е толкова специалното на тази статуя?“ — се чуди Кърт Остин.
	Търсенето на отговори отвежда екипа на НАМПД на една изумителна одисея през времето и пространството, която обхваща изгубените съкровища на цар Соломон, мистериозен пакет с документи, кодирани лично от Томас Джеферсън, както и свръхсекретен научен проект, който би променил света завинаги.
	И с това изненадите само започват…
