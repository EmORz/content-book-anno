	_Списъкът беше моя идея._
	_Не исках никой да умре._
	_Не исках да ставам герой._
	_Ще ми простите ли някога?_


	Представете си, че сте искали някой да умре, и това се случи… Но ако убиецът е момчето, което обичате?
	Валъри и Ник са различни — аутсайдери, които не се вписват сред съучениците си. Отхвърлени, без много приятели и близки, с които да споделят, те създават списък на хората, които мразят. Нещата обаче отиват твърде далеч, когато един ден Ник започва да стреля по съучениците си в училищното кафене. Докато се опитва да го спре, Валъри спасява живота на своя съученичка. За някои тя е герой, но за други е съучастник в престъплението, защото Ник е избирал мишените си по техния списък!
	Сега, след едно лято на изолация, Вал трябва да събере парчетата от своя свят, който се разпаднал така драматично, да се изправи пред вината си и да се върне в училище, за да завърши гимназия. Преследвана от спомена за момчето, което още обича, и докато лавира в сложните взаимоотношения със семейството си, бившите приятели и момичето, чийто живот е спасила, тя ще трябва да приеме трагедията и своята роля в нея, за да изкупи греха си, да прости сама на себе си, да се помири с миналото и да продължи напред.
	Но дали ще успее? И ще има ли кой да застане до нея по този страшен път?
