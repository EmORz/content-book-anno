	Сара Джейн Равенович няма никакво намерение да се връща към кариерата си на правителствен агент под прикритие. Жертва на жестоко и хладнокръвно предателство от агенцията и опустошително красивия си шеф — генерал Калън Грейди, тя е принудена да излекува раните си и да продължи напред.
	Десет години по-късно Сара има успешна нова кариера като модел, ново лице и бляскав псевдоним — Рейвън, но миналото е едва на крачка зад нея. Калън има нужда от помощта й, за да проникне в една от най-влиятелните и опасни американо-китайски фамилии. При условие, че досието й в агенцията ще бъде заличено, Рейвън неохотно се съгласява на една последна мисия с Калън. Задачата им е да обезвредят смъртоносен убиец, но най-голямата опасност пред тях е изгарящата страст, която заплашва да ги изпепели.
	Омразата й към него можеше да се сравни единствено с омразата й към човека, унищожил лицето й преди години…
