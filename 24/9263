C>
	Изучавай миналото, за да разгадаеш бъдещето.
@	Конфуций
C$
C>
	Историята е девица, която можеш да облечеш с каквото пожелаеш.
@	Китайска пословица
C$
	Гробницата на Първия император на Китай, пазена от многохилядна армия теракотени воини, стои запечатана повече от 2200 години. И макар да се смята за едно от най-големите археологически открития в света, китайското правителство не разрешава на никого да проникне в нея.
	Защо?
	От отговора на този въпрос зависи и животът на Котън Малоун, разтърсен от полученото анонимно писмо, съдържащо непознат уебадрес. При набирането му той с ужас вижда как измъчват до смърт старата му приятелка Касиопея Вит. Похитителите му поставят конкретно условие: „Донесете онова, което тя ви е предала за съхранение!“. Проблемът е там, че Малоун няма представа за какво става дума, тъй като тя нищо не му е оставяла. Така започва най-опасното приключение на Малоун, изпълнено с изумителни исторически открития, директни сблъсъци с тайнствено древно братство и светкавични пътувания: от Дания и Белгия до Виетнам и Китай. А там рисковете са безбройни — както и тайните, които чакат да бъдат разбулени.
