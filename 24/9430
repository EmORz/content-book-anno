C>
	Работя като търговски директор — такава съвременна разновидност на скъпа проститутка, която лавира между различни интереси. Цялата ти задача се свежда до това, час по-скоро да докараш боса (клиента) до оргазъм…
C$
	Младият московски бизнесмен Сергей Минаев е създател на най-новия международен хит — романа „Духless“. Книгата излиза в скромен тираж, но той се изчерпва за седмица. И всички започват да говорят за нея. Така се ражда бестселърът, чиито продажби в Русия надхвърлиха тези на световния хит „Шифърът на Леонардо“. Безспорен фаворит на пазара, той е издателски феномен, какъвто в Русия не е имало от години. Сергей Минаев вече се превръща в световна знаменитост, каквато не е излизала извън пределите на Русия от времето на Булгаков и Набоков. Статия за него се появи на първа страница на „Таймс“. Малко са писателите, които могат да се похвалят с такова внимание от страна на прочутото издание.

	Героят на „Духless“ е млад топмениджър — търговски директор на руския филиал на голяма мултинационална компания. Парите, модният лукс, наркотиците, сексът и алкохолът запълват света, в който живее. Той е на прага на най-големия си успех (или провал?) в клубния живот. Единствената спасителка, която може да го измъкне от омагьосания кръг, в който се движи, е Юля — любимото момиче, което го обича, макар да прозира в заблудената му душа.
	Книга, каквато досега не сте чели. Цинична и честна, вулгарна и пряма, улавяща много точно духа, героите и ценностите на нашето време. С предизвикателството да я преведе на български блестящо се справи звездата от „Голямата уста“ на „Биг брадър“ Ива Николова.
C>
	Аплодирах наум вулгарността и цинизма на този град. С неговите продажни мадами, готови да ти се отдадат за пет минути в тоалетната и за петнадесет минути в дома ти в зависимост от това какъв часовник носиш на ръката си в съответния момент. С неговите продажни партньори, готови да провалят всеки съвместен бизнес срещу един грам кокаин. С приятелите, които те продават за две минути между две чаши. С цялата негова морална и физическа педерастия. С хора, болни от гонорея на душата. Всеки път очаквах от околните нещо в този дух и всеки път, когато се случваше нещо такова, се чувствах пълен скапаняк.
C$
C>
	Когато излезе „Духless“, си мислех, че ще остане незабелязана. Но когато се случи обратното, аз се изплаших. После ми позвъниха от милицията и ми казаха, че ако продължавам да пиша така, ще ме арестуват за 15 дни. Сега вече се чувствам отговорен.
	Книгата ми не е пропаганда на лъскавия начин на живот. По-скоро е антипропаганда.
@	Сергей Минаев
C$


#	In Memory Of Our Sweet Dreams
	На поколението, родено през 1970–1976 година, което беше толкова многообещаващо и толкова перспективно. Чийто старт беше толкова ярък и чийто живот беше толкова бездарно прахосан. Да почиват в мир мечтите ни за щастливото бъдеще, където всичко трябваше да бъде съвсем друго…
@	R.I.P.


#	Achtung, Baby!
	Всички съвпадения с реално съществуващи персонажи, факти и събития са случайни. Всички събития и герои, всички гадости и ужасии на описаното общество са измислени от автора. Защото реалността е още по-гадна и ужасна…
