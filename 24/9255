	Несъмнено името на Едгар Кейси — най-големият медиум, пророк и лечител на XX век — е добре познато. Малцина обаче знаят колко трудно е извоювал това признание, колко суров и изпълнен с изпитания е бил животът му.
	Едгар Кейси е помогнал на хиляди хора да решат здравните и житейските си проблеми, но самият той е бил отричан и охулван. Непрекъснато е трябвало да се бори с предразсъдъците на лекарската гилдия относно нестандартните лечебни практики, включващи революционни за времето си методи като ароматерапия, хомеопатия, масажи, диети. Не по-лесно е било общуването му с обикновените хора, повечето ревностни християни, за които било трудно да приемат идеите му за карма и прераждане. Кейси обаче е излекувал множество болни и е направил хиляди тълкувания на хора, които са искали да узнаят призванието си, миналите си животи и кармични връзки.
	Благодарение на своята необикновена дарба, на невероятната си човечност и сила на духа, Едгар Кейси не само успява да промени светогледа на цяло едно поколение, но и да предостави огромно количество информация, върху която да размишляват всички следващи поколения.
