	Уникалната банда от разхайтени крадци, предвождана от неудачника Дортмундър, е сътворила поредния гениален план. Решили са да се превъплътят в личен секретар, шофьор и иконом (Дортмундър разучава професията в движение) и да се хванат на работа при един от най-големите мошеници с единствената цел да го ограбят до шушка.
	Мънро Хол се е родил богат, но въпреки това е ограбил собствената си компания и е присвоил повече от момчетата от „Енрон“ и „Уърлдком“ взети заедно! За съжаление обаче горкият Мънро не може да намери персонал за огромното си задръстено с антикварни рядкости имение в Пенсилвания.
	Но късметът му проработва и на прага му потропва чудесна група прислужници с блестящи препоръки и неизчерпаемо „желание за труд“. За бандата на Дортмундър работата в имението на Мънро Хол е като да пуснеш група малчугани посред нощ в сладкарница.


	Доналд Уестлейк е автор на много романи. Много от тях са филмирани. Носител е на три награди „Едгар“, както и на наградата „Гранд Мастър“ на американските автори на криминални романи.
