	Никога художник не се е издигал до такова положение като живописеца Питър Паул Рубенс, никой друг не е отстоявал така неоспоримо това си положение и пред потомството. Още когато младият художник се завърнал от Италия, на него гледали вече като на водач на фламандските художници; и когато днес говорим за тази школа, първо си помисляме за него. Без него фламандските художници щяха да бъдат само придатък на холандската школа. Рубенс е нещо повече от глава на фламандската живописна школа: той, така да се каже, сам въплъщава тази школа, а в същото време е най-големият и най-могъщият майстор на бароковото изкуство въобще.
@	Вилхелм фон Боде, 1919 г.
