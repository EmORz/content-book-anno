C>
	Епично фентъзи! Яркото творческо въображение на Камбъл е създало смайващ, изкусно изграден свят. А непредвидимото развитие на действието държи читателя в постоянно напрежение.
@	Робърт Томпсън, fantasybookcritic.blogspot.com
C$
	Гробарите — елитна диверсионна част, са разпуснати и преследвани от империята. За да се скрие, командирът им полковник Томас Грейнджър става тъмничар в Етугра — град-затвор с улици, наводнени с отрова.
	Но скоро разбира, че не е лесно да избяга от миналото си. Янти е момиче с невероятна психична дарба, която я прави уникална в света, управляван от могъщите хаурстафи. Те са единствената преграда между империята и заплашващите я унмери — цивилизация на магьосници и бойци, яздещи дракони. Ако Грейнджър успее да опази Янти, тя може да го направи богат. Но когато плъзва мълвата за способностите й, бойните му умения са подложени на изпитание.
	Янти се опитва да овладее силата си, която расте по непредвидим начин. А в това време някъде там, отвъд отровените морета, се надига стар враг. Ако не бъде спрян, той ще удави целия свят заедно с човечеството…
C>
	Книга, която не се вмества в точно определен жанр: едновременно научна фантастика и фентъзи; не точно стиймпънк, а по-скоро пънк физика на елементарните частици. Щом я започнеш, няма начин да я оставиш.
@	www.fantasybookreview.co.uk
C$
	Алън Камбъл е роден във Фолкърк и е завършил Единбургския университет. Става дизайнер и програмист на прочутата серия компютърни игри „Grand Theft Auto“, а впоследствие гради успешна кариера като писател и фотограф.
