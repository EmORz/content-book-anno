	Дворцови интриги, опасни тайни и една приказна любов…
	В навечерието на дебюта си в лондонското висше общество Алана Фармър научава шокиращата истина за произхода си. Не, не е възможно! И все пак…
	Тя се завръща в родината си, откъдето настойникът й я е отвлякъл като дете.
	Кристоф Бекер, началникът на дворцовите гвардейци, е виждал твърде много измамници, за да повярва, че Алана е принцеса. Подозира, че е шпионка, изпратена да детронира владетеля, само че тя бързо му влиза под кожата и го принуждава да я види в друга светлина.
	Дори когато Алана заема мястото си на престолонаследница, опасните интриги продължават — има твърде много предатели и опасни тайни. Спасява я само любовта, която се разгаря помежду им с Кристоф — това е тяхната красива приказка сред един груб и жесток свят.
