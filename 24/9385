	Кирил Максимов е „изтрит“ от реалността и става функционал-митничар. Посещава чужди светове, но впоследствие решава да се добере до истината — да научи кой все пак ръководи функционалите и кой е създал Веригата от светове. Кирил отива на Твърд, свят, в който управлява църквата и функционалите са горени на клади. Там разбира, че войната с Аркан не може да бъде спечелена с обичайните средства и всъщност арканците са само изпълнители, а не управляващите световете. Сдобил се с някои от способностите на куратор, Кирил попада на централния свят — Земя-16. Земя-16 се оказва апокалиптичен свят, като единствените оцелели хора са се заселили на остров и живеят спокоен и пасторален живот. Кирил открива, че всъщност е попаднал в бъдещето на Земята, а всички светове са просто възможните й вариации във времето. Осъзнал, че няма как да разруши тази система, той се връща в родната Москва и прави своя окончателен избор.
