	__Октавия Естел Бътлър__, често наричана „голямата дама на научната фантастика“, е родена в Пасадена, Калифорния, през 1947 г. В края на 60-те учи в Калифорнийския университет и посещава програма за творческо писане, водена от писателя Харлан Елисън. Първият й разказ е публикуван в антологията за научна фантастика „Клариън“ през 1971 г. Първият й роман _Patternmaster_ от поредицата _Patternist_ излиза през 1976 г. След публикуването и успеха на „Родство“ през 1979 г. Бътлър се отдава изцяло на писането. Печели наградата „Хюго“ през 1984 г. за разказа „Звуци“, а през 1985 г. новелата „Блъдчайлд“ печели освен „Хюго“ и наградите „Небула“, „Локус“ и за най-добра научна фантастика на „Сайънс Фикшън Кроникъл“. Сред останалите книги на Октавия Бътлър се нареждат трилогията „Ксеногенезис, Притча за Сеяча“, финалист за наградата „Небула“ и сред десетте най-добри книги на „Ню Йорк Таймс“ за 1993 г. Продължението на романа — „Притча за Талантите“, печели „Небюла“ през 1998 г. Октавия Бътлър умира в резултат на нелеп инцидент през 2006 г.

	… Лилит Аяпо е в Андите и оплаква смъртта на съпруга и детето си, когато война унищожава Земята. Векове по-късно тя е върната към живот… от изумително способни извънземни, които се наричат оанкали. Водени от непреодолима нужда да лекуват другите, оанкалите се опитват да спасят нашата умираща планета, като се свържат генетично с човечеството. Лилит и останалата част от човечеството са обречени да делят света с тези необичайни чуждоземци. Това е тяхната история…
C>
	Октавия Бътлър ни показва по един много интелигентен начин „Прекрасния нов свят“, видян през очите на жена.
@	Харлан Елисън
C$
C>
	Смятам Октавия за най-важната писателка фантаст след Мери Шели.
@	Стивън Барнс
C$
C>
	Блестящо представление. Предизвикателно и пророческо.
@	„Сиатъл Таймс“
C$
C>
	„Зора“ показва Октавия Бътлър на върха на възможностите й.
@	„Есънс“
C$
C>
	Бътлър в блестяща форма… минималистична жива проза, интригуващи, добре развити идеи, солидни герои, ярко повествование.
@	„Къркъс Ривю“
C$
