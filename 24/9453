C>
	Човек може да напусне армията, но не и тя него. Не завинаги. Не изцяло.
C$
	Джак Ричър пътува сам за Сиатъл. Той все още няма постоянен адрес и трудно може да бъде открит. Но армията успява да го намери, тъй като държи да го включи в тайна операция.
	Някой е стрелял по френския президент. Единствено защитните прозрачни панели го спасяват от сигурна смърт. Само няколко снайперисти в света биха могли да произведат точен изстрел от толкова далечно разстояние. Единият от тях е американец. И няма алиби.
	А Ричър е този, който може да го открие. И трябва да го открие. Защото покушението в Париж вероятно е репетиция за по-мащабен удар в Лондон. И защото бившият военен полицай има да разчиства лични сметки със стрелеца.
C>
	Истории със страхотно темпо, драматична интрига и, което е най-важното, с Джак Ричър.
@	Джеймс Патерсън
C$
C>
	За мен Лий Чайлд е най-големият майстор на трилъра!
@	Кен Фолет
C$
