	Понякога да откриеш истината може да е по-безнадеждно, отколкото да продължиш да вярваш в лъжи…
	Това осъзнава седемнайсетгодишната Скай, след като среща Дийн Холдър. Човек с репутация, която съперничи на нейната, и рядката способност да провокира в нея чувства, които не е имала преди. Срещата с него събужда спомени, които младата жена предпочита да останат дълбоко погребани в миналото. Скай се опитва да държи Дийн на разстояние, знаейки, че той ще й донесе само неприятности. А той настоява да научи всичко за нея. След като накрая пада в плен на непоколебимото му преследване, Скай разбира, че Холдър съвсем не е този, за когото се представя. Когато тайните, които е пазил са разкрити, животът на Скай ще се промени завинаги.
	Спираща дъха история за болката, съвпаденията и любовта, която ще ви разсмее и разплаче и ще ви остави без дъх. Бестселър на New York Times, романът е преведен в 22 страни по света.
