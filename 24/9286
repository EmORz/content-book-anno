	Това е историята на една трудна любов. Невинното момиче Айсел се отдава на чувствата си докрай, без съмнение и страх от бъдещето, докато любимият й Тарък е обвързан с тъмната страна на живота и се бори с нейните предизвикателства. Така между тях се създава една драматична, страстна и неуравновесена връзка. С течение на времето Тарък се променя под влияние на искрените чувства на момичето и в него се пробужда добрият човек, който упорито е искал да забрави. За съжаление Айсел също се е променила…
	Романът притежава оригинална композиция, майсторски разгърната интрига и психологическа дълбочина. Написан е с толкова неподправен и жив език, че читателят се увлича и става съпричастен към историята от началото до края. А финалът ни изпълва с истинско човешко и естетическо удовлетворение.
