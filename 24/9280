	Томас Несбит е американски писател на средна възраст с няколко книги и разпадащ се брак. Води самотно съществуване в откъснатата си от света къща в Мейн, поддържа връзка единствено с двайсетгодишната си дъщеря и полага усилия да приеме философски края на дългогодишния си брак. Докато една мразовита утрин не получава известие за колет. Името на подателя — Дусман — го разстройва, защото това е жената, с която двайсет и пет години по-рано е изживял краткотрайна, но силна любовна връзка. Двамата се запознават в Берлин по времето, когато градът е разделен на две и е скован под мрачната сянка на Студената война.
	Колкото и да отлага да види съдържанието на колета, в крайна сметка Томас е принуден да се изправи пред миналото си, което е държал затворено дълги години.
	В своя десети роман Дъглас Кенеди пресъздава една разтърсваща любовна история, белязана от нравствени дилеми, сложни перипетии и трагични събития. „Моментът“ е вълнуващ разказ за пътищата на сърцето и личния избор, за приятелството и предателството. Всичко това на фона на Берлин от последните мрачни години преди падането на Стената.


	Дъглас Кенеди е роден през 1955 г. в Ню Йорк. Следва в Дъблин, Ирландия, където след дипломирането си основава театрална трупа, а по-късно е поканен за ръководител на един от най-престижните ирландски театри — „Аби“. Тогава именно започва да пише, а на 28-годишна възраст се отдава изцяло на писателска дейност. През 80-те години излиза романът му „Живот назаем“ и му осигурява постоянно място сред най-продаваните автори на планетата. Книгите на Дъглас Кенеди са преведени на 16 езика, а през 2006 г. той получава най-високото литературно отличие на Франция — кавалер на ордена за литература и изкуство. Днес живее в Лондон с жена си и двете си деца.
