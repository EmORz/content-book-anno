	Мелани е много специално момиченце. Доктор Колдуел я нарича „нашия малък гений“. Всяка сутрин Мелани чака да бъде изведена от своята килия за началото на учебните часове. Когато дойдат за нея, сержант Паркс я държи на прицел с оръжието си, докато двама от хората му я привързват към инвалидната количка. Тя смята, че те не я харесват. Шегува се, че няма да ги ухапе, но те не се смеят. Мелани обича училището. Тя обича да учи граматика, математика, за света извън класната стая и за килиите на останалите деца. Казва на любимата си учителка всички неща, които ще направи, когато порасне голяма. Мелани не разбира защо това натъжава толкова много мис Жустиню.

C>
	Колкото свеж, толкова и ужасяващ… Остави ме завистливо въздишащ.
@	Дж. Уедън, сценарист и продуцент
C$
C>
	Ако трябва тази година да прочетете един роман, постарайте се това да е този роман. Невероятен е.
@	Мартина Кол
C$
C>
	Комплексно, сърцераздирателно, изпълнено с надежда и интелигентно написано… Енигматично и напълно завладяващо.
@	HARPER’S BAZAAR
C$

	М. Р. Кери е псевдоним на много известен британски автор на проза и комикси. Бил е екипен сценарист за DC и Marvel, включително и в изключително успешните продукции „X-Men“ и „Фантастичната четворка“: две от водещите заглавия на Marvel. Комиксите му редовно влизат в бестселър листа за graphic novels на „Ню Йорк Таймс“. Има зад гърба си още няколко романа и един холивудски сценарий.
