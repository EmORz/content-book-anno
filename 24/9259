	Базирани на хитовия ТВ сериал, книгите от поредицата „Дневниците на Стефан“ описват случилото се преди събитията в епизодите и разкриват неизвестни досега истории от миналото на братята Салваторе.


	Август 1888 г., Лондон.
	Стефан Салваторе се е установил в тихите покрайнини на Лондон с надеждата, че тук най-накрая ще намери спокойствие. Но когато се появява един ужасен убиец, наречен Джак Изкормвача, Стефан осъзнава, че мракът винаги ще го преследва. Въвлечен в разследването, Стефан допуска най-лошото: това е работа на вампир. И колкото повече научава, толкова повече се засилва убедеността му, че убиецът е някой, когото той познава много добре, както и че никога няма да може да избяга от миналото си.
