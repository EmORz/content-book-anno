	Когато Уенди Евърли научава истината за себе си — че е дете от друг вид, подменено при раждането — тя разбира, че животът й никога повече няма да е същият. Но я очакват още много разкрития.
	Тя е по-тясно свързана с враждебния клан Витра, отколкото е предполагала, и те няма да се спрат пред нищо, за да я привлекат на своя страна. Докато заплахата от нов конфликт става все по-непосредствена, единствената й надежда да спаси Трил е да овладее своите магически способности — и да се омъжи за един могъщ благородник, равен на нея по сила. Но това означава да се откаже от Фин, нейния красив телохранител… и Локи, витрийския принц, от когото е все по-силно привлечена.
	Разкъсана между сърцето си и своя народ, между любовта и дълга си, Уенди трябва да вземе решение, което ще предопредели съдбата й. Ако направи грешния избор, тя може да изгуби всичко, което някога й е било скъпо… и в двата свята.
C>
	„Аманда Хокинг го постигна отново! Още един грабващ роман, който не можах да оставя. Красиво написан, очарователни герои и действие, което не спира нито за миг.“
@	„Лейтест Бук Ривюс“
C$
C>
	„Изумителна книга с много вълнуващи моменти. Всичко се развива с шеметна скорост. Неочакваните обрати се редуват един след друг, придружени от увлекателна любовна история.“
@	„Romantic Times“
C$
C>
	„Аманда Хокинг е създала уникална история в жанра… Действието в «Разкъсана» е задъхано и няма да можете да вдигнете глава до последната страница.“
@	„Fiktshun“
C$
C>
	„Тук има любов, магии и принцеси — истински нектар за момичетата.“
@	„Sunday Times“
C$
C>
	„Почитателите на «Трил» ще научат как Уенди се опитва да се впише в нейния нов свят и ще проследят с нарастващ интерес любовната интрига. Няма съмнение, че Аманда Хокинг знае как да разкаже добра история и да накара читателите да очакват с нетърпение нейното продължение.“
@	„Kirkus Reviews“
C$
C>
	„Някои тайни ще бъдат разкрити и противоречията в сърцето на Уенди ще стават все по-дълбоки. С «Разкъсана» Аманда Хокинг надмина всички очаквания.“
@	„Smart Bookworms“
C$
C>
	„“Разкъсана" е всъщност история за съзряването, защото тук Уенди е вече едно трезво, разумно момиче, което започва да приема ролята си на принцеса. Горещо препоръчвам тази книга и й давам оценка 5 от 5."
@	„Do Not Disturb Му Books“
C$
C>
	„“Разкъсана" е втората книга от трилогията „Трил“ и определено е тъмното средно дете."
@	От авторката
C$
	Аманда Хокинг е истинска литературна сензация с милионите продадени електронни копия от трилогията „Трил“. Феноменалният успех на тази поредица й донася договор за два милиона долара с издателската къща „Сейнт Мартинс Прес“ и й отрежда достойно място сред примите на жанра ърбън фентъзи. Филмовите права върху „Трил“ са продадени на създателите на District 9.
