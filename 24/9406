	Каква е причината седем ергени да се събират шест дни в седмицата за закуска и вечеря в малката, но уютна кухня на Анджелина Д’Анджело? Нейните ненадминати кулинарни умения, разбира се. Защото няма мъж, който да устои на вкуса на домашно приготвената храна, подправена с любов и поднесена с усмивка в компанията на добри приятели.
	Но за всеки от тях храната е нещо повече от сетивно удоволствие — тя има вълшебните свойства да лекува разбити сърца, да събира хората заедно, да вдъхва кураж, да носи утеха и радост, а защо не и да дарява и нов шанс в любовта.
