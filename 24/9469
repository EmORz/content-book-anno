	Писателят Андрю Фукуда ни поднася „Капанът“, експлозивният финал на трилогията „Ловът“ — идеално четиво за феновете на „Игрите на глада“.


	След като едва успяват да се измъкнат живи от Мисията, Джийн и Сиси са изправени пред невъзможна задача — да оцелеят достатъчно дълго, за да спрат цял един свят, решен да ги унищожи. Във влака, отправил се към неизвестното, в който пътуват и оцелелите от Мисията момичета, Джийн, Сиси, Дейвид и Епап трябва да се държат заедно и да използват всичко, което имат на разположение, за да защитават себе си и единствената си надежда — лечението, което ще превърне кръвожадните създания наоколо им отново в хора. Сега, след като вече знаят как да обърнат посоката, в която действа вирусът, Джийн и Сиси имат един последен шанс да спасят онези, които обичат, и да създадат по-добър живот за себе си. Но в борбата им да го постигнат Джийн се сблъсква с Ашли Джун — неговата първа любов… и негов смъртен враг.
