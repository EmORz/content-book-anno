	Разказаната наполовина история е престъпление, най-голямото престъпление. Когато тази история започна, то тя разказваше за съдбата на една обикновена жена, озовала се насред необикновени обстоятелства. Жена, която беше необучена, неопитна и неподготвена. А когато и последните думи бяха изписани върху листа, те описваха съвсем различен човек. Описваха жена, изпълнена с решителност. Безстрашна, непоколебима — и главно: уверена. С непоклатима убеденост във вярата си, съзираща единствено целта, която си бе поставила, готова да се хвърли между челюстите на гибелта, за да я постигне. Имаше задача, която трябваше да изпълни — и разполагаше с нужните инструменти за изпълнението й. Представете си какво крият следващите страници…


	Втората книга от трилогията „Книга на Дийкън“ продължава историята на младата Миранда Селесте. Усъвършенствала магическите си умения и твърдо решена да сложи край на войната, опустошаваща родната й земя, девойката се отправя в търсенето на петимата орисани от съдбата Избрани. Всеки нов воин е нова стъпка към мира, но дали Миранда ще съумее да се справи с очакващите я предизвикателства?


	Жител на град Байон, щата Ню Джърси — прословутото родно място на Джордж Р. Р. Мартин — Джоузеф Лало е необичаен представител на литературния свят. След детство, прекарано в света на фантазията и книгите, възнамерявал да търси кариера в информационния сектор. Защитил магистърска степен по Компютърно инженерство в Института по технология в Ню Джърси, след което започнал работа по специалността си в здравна корпорация. Нещата се променили в началото на 2010 г., когато приятелите му най-сетне го убедили да публикува историята, рожба на почти десетилетие свободно време. Тази история, понастоящем известна като трилогията „Книгата на Дийкън“, се превърнала в изненадващ хит. Веднъж докоснал се до света на независимото писане, Джоузеф бил запленен. Сега разпределя времето си между дъвченето на числа денем, писането на романи нощем и публикуването на статии и ревюта за сайта [[http://www.brainlazy.com/about-us/|BrainLazy.com]], където е част от екипа. Последните му романи са Проход Джемини и Нестабилни прототипи, първите книги от научнофантастични серии.
