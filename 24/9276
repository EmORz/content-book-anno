	Доктор Лона Тейлър е специалистка по културата и историята на маите. Красивата млада жена разпределя времето си между археологическите разкопки в _Юкатан_ и студентите си от университета в Хюстън. Дъщеря на видни археолози, в чиито вени тече благородническа кръв, Лина израства сред ценни артефакти в семейното имение _Рейс Балам_ в Мексико Животът й се преобръща, когато среща прекалено самоуверения, потаен и неустоимо привлекателен Хънтър Джонстън. Преди осем години при катастрофа загиват съпругата и дъщеричката му. Трагедията оставя траен отпечатък върху Хънтър и той напуска имиграционните служби.
	На границата между Тексас и Мексико са заловени древни артефакти на маите с неясен произход. Те са оставени на съхранение заедно с други конфискувани стоки и оръжия, но изчезват мистериозно. Бившият колега на Хънтър — Джейс, разполага само с четири дни, за да разкрие извършителите на обира и местонахождението на антиките. Джейс отчаяно се нуждае от помощта на Хънтър, за да не загуби работата си. А той — от познанията на Лина.
	В околностите на _Рейс Балам_ банда, предвождана от безцеремонен главатар с прякор Маят, ограбва древни гробници.
	Дали на 21 декември 2012 г., според пророчеството на маите, ще настъпи апокалипсис? За да спечели благословията на боговете, Маят е твърдо решен да извърши най-красивото жертвоприношение.
