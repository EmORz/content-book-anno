	__Шеметната трета книга от „Експанзията“ — продължение на номинираните за „Хюго“ „Левиатан се пробужда“ и „Войната на Калибан“__
	Пробивът е направен.
	От поколения насам Слънчевата система — Марс, Луната, Астероидният пояс — е най-далечната граница на човечеството. До съвсем скоро.
	Защото сега чуждоземният обект, изпълняващ своята мистериозна програма под облачния слой на Венера, се премества в орбитата на Уран, където построява огромен портал, водещ към беззвезден космос отвъд.
	Джим Холдън и екипажът на „Росинант“ са част от внушителна флотилия от научноизследователски и военни кораби, тръгнала да изучава загадъчния обект. Но зад паравана на всекидневието постепенно се разплита сложен замисъл, целящ унищожаването на самия Холдън. И докато емисарите на човешката раса се опитват да решат дали порталът е възможност или заплаха, се оказва, че най-голямата опасност се крие в самите тях.
