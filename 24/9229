	Перфектният подарък.
	Петра е решена да напусне Моргат веднага щом пристигне следващия кораб с човешки жени. Тя не е това, което моргатските мъже търсят в половинката си, и дори не са й дали шанс. Мъж след мъж, те я отхвърлят заради нещо, върху което няма контрол, и докато празниците наближават, тя е готова на всичко, за да избегне още едно отхвърляне.
	Отбягването на омразната празнична веселба е лесно, но да избяга от решителния мъж, когото не го е грижа за малката й тайна, не е. Карток е също така решен да предяви претенциите си над Петра като негова половинка и няма да позволи нищо да застане на пътя му, включително и самата тя.
	Но той също има своя тайна, както и перфектният подарък за половинката си.
