	В последната книга от трилогията „Съдърн Рийч“ въпросите получават отговори, истинската природа на нещата се разкрива, а ужасите се задълбочават.
	В Зона X, загадъчната пустош, чието съществуване в продължение на трийсет години така и остава необяснено, сега е зима. През тези трийсетгодишни изследвания Зоната отблъсква експедиция след експедиция, като отказва да разкрие тайните си. С разширяването на Зона X агенцията, натоварена с изследванията и контролирането й — „Съдърн Рийч“ — започва да се разпада. Един последен, отчаян екип прекосява границата на Зоната, решен да стигне до далечния остров, който може би крие отговорите на загадката. Ако мисията се провали, целият свят ще загине.
	„Приемане“ навлиза още по-дълбоко в обстоятелствата, свързани с възникването на Зона X — какво е предизвикало това неестествено явление? И колко сред многото, които са се опитвали да разгадаят Зона X, са стигнали близо до отговора, но са били безвъзвратно променени от нея?
	В тази последна част от трилогията „Съдърн Рийч“ някои тайни на Зона X може би намират решение, но последиците и значението им си остават все така дълбоки — и ужасяващи.
