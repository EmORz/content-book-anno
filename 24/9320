	Оливия Маккензи прекарва по-голямата част от детството си в принудителна изолация, далеч от семейството и приятелите си. Тя страда от онкологично заболяване и е подложена на експериментално лечение в частна клиника. Там Оливия се сприятелява с Джейн, Саманта и Колинс и не след дълго четирите болни момичета стават неразделни. Заедно те се борят със скуката, страха и самотата, като погаждат номера на сестрите и кроят планове за бъдещето си.
	Дванадесет години по-късно момичетата са се превърнали в красиви и здрави млади жени. Оливия работи като юрист в Националната агенция по приходите и разследва сложна схема за финансови измами. В основата й се оказва баща й — Робърт Маккензи, който управлява голям инвестиционен фонд. Въпреки че е преборила коварната болест, той не спира да й напомня, че е непълноценен човек. Оливия е готова на всичко, за да докаже вината му и да го види зад решетките.
	Без да подозира, красивата млада жена се оказва въвлечена и в тайна операция на ФБР. Операция, която я превръща в мишена!
