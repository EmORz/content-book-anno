	Ромен Гари е автор с интересна и трагична като завършек съдба. Завършил право, минава през огъня на Втората световна война и след активна дипломатическа кариера, която изоставя в името на творчеството си, слага край на живата си през 1980 г. в Париж, като оставя повече от 26 романа, често подписвани с различни псевдоними. В своите произведения описва фалша на съвременния свят. По време на войната, в промеждутъците на последните военни действия, пише книгата „Европейско възпитание“, впоследствие преведена на 27 езика и получила Наградата на критиката. Ромен Гари е носител и на наградата „Гонкур“ за друг свой роман.
