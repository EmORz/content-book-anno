	Четири млади дами навлизат в лондонското висше общество с една неотложна цел: те трябва да използват цялата си женска находчивост и съобразителност, за да си намерят съпруг. Така че те се съюзяват и дръзкият план е готов — ловът започва…
	__Всичко започва на един бал…__
	… където красивата, но самонадеяна Лилиан Боуман бързо ще разбере, че нейният независим американски стил изобщо „не минава“. А най-непоносим от всички е дразнещият, снобски, невъзможен Маркъс, лорд Уестклиф, най-желаната партия сред лондонските аристократи.
	__Всичко започва в градината…__
	… когато Маркъс шокиращо — и опасно — я сграбчва в обятията си. Лилиан е завладяна от унищожителна страст към този мъж, когото тя дори не харесва. Времето спира… сякаш никой друг не съществува… и слава богу, че не ги хващат толкова близо до грехопадението…
