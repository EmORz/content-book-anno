	__Криминалната сензация на Великобритания за 2013 г.__
	В зазидано помещение в мазето на стара сграда в Единбург е открит трупът на млада жена. Уликите сочат, че преди няколко десетилетия на местопрестъплението е проведен ужасяващ сатанински ритуал. За наскоро повишения инспектор Тони Маклейн този случай не трябва да бъде приоритет, но преследван от образа на жертвата и жестоката й смърт, той тръгва по студените следи.
	Междувременно в Единбург са извършени брутални убийства на уважавани личности, последвани от странни самоубийства. Разследващите действат хаотично и ситуацията постепенно излиза извън контрол.
	Инспектор Маклейн обаче започва да вижда на пръв поглед необикновена връзка между събитията и ритуалното убийство на младата жена. Навързвайки фактите, той ще стигне до най-смайващия, но единствен отговор на въпроса какво всъщност се случва.
