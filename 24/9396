	Дийн Робилард, куотърбек от „Чикаго Старс“, е най-големият късметлия на света: истинска спортна суперзвезда и с доходна кариера на модел. Но късметът му започва да помръква и Дийн се отправя на пътешествие из страната, за да разбере какво се е объркало в живота му. Когато поема по самотна дълга отсечка на магистрала в щата Колорадо, той забелязва нещо, което ще промени бляскавия му живот по начин, който дори не е и сънувал. Една млада жена… облечена в костюм на бобър.
	Блу Бейли е тръгнала на мисия — да убие бившето си гадже. Или поне да го нарани сериозно. А колкото до бобърския костюм, в който се е напъхала… Нейна ли е вината, че животът продължава да й хвърля изненадващи пасове? Като например една скъпа, черна спортна кола да спре на магистралата и от нея да слезе гръцки бог…
	„Чаровник по рождение“ е роман за всеки, който някога е решавал да загърби завинаги стария си живот, без никога повече да се обръща назад. Забавен, секси и затрогващ, романът ще ви потопи в незабравима история за любовта между златното момче, чийто блясък може би започва да помръква, и сърцата и дръзка жена, която се е научила да не зависи от никого и да разчита единствено на себе си.
