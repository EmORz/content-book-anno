	Достатъчно ли е да си съвършен, за да бъдеш щастлив?
	Бляскави кули, огрявани от светлините на фойерверки. Музика и безделие. Достатъчно е само да произнесеш желанието си за някаква дреха, напитка или храна, и то се материализира. Млади, необикновено красиви хора танцуват, смеят се и мислят само за купон и любов. Това е „Града на красивите“. В този град от сънищата живее Толи, след малка козметична операция. Тя сякаш най-сетне е сбъднала мечтите си. Но някакви сенки се промъкват на партито, гласове от миналото й напомнят за света, от който идва. Ще остане ли Толи при новите си приятели, сред музиката и лукса, или ще се опита да намери себе си? Приключенията, които я очакват, са по-опасни от всякога…
