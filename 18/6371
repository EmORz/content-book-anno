	Три жени — красиви, силни и богати. Някога са били най-добри приятелки, а сега — смъртни врагове.
	Сали, Джейн и Хайя се запознават в елитно частно училище и стават най-добри приятелки. Животът ги разделя, но години по-късно те се срещат отново. Трите са се превърнали в красиви, уверени и успели жени. Сали е известна дизайнерка, Джейн — финансист от световна величина, а Хайя ръководи процъфтяващ семеен бизнес.
	Приятелките решават да участват в съвместен проект. Те създават най-големия и шикозен магазин за луксозни стоки в света — „Блясък“. Не след дълго основателките му се нареждат сред най-богатите и известни бизнес дами. Погълнати от личните си ангажименти, трите жени скоро осъзнават, че управлението на „Блясък“ изисква твърда ръка. Магазинът трябва да принадлежи само на една от тях. И всяка смята, че има пълното право да ръководи „Блясък“. Има ли истинско приятелство в света на богатите? Ще могат ли Сали, Джейн и Хайя да разрешат споровете си в името на всичко, което ги свързва?
