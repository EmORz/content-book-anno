	Нострадамус живее… в своя потомък Майкъл Дартсон. Но само една странна жена знае, че във вените му тече кръвта на средновековния пророк. В едно пътешествие до домовете на неговите праотци тя му показва, че миналото е живо. И съвсем реално.
	В настоящето Майкъл трябва да изживее най-потискащите моменти от живота на прародителите си — изнасилване, човекоядство, неописуемо насилие. Неговият скандален праотец е пуснал в ход някакъв ужасен план — и Майкъл е само инструмент. Времето наближава. Ужасите на миналото са нищо в сравнение със злините на бъдещето…
