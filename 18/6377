	Ден след трагичната смърт на съпругата му д-р Джонатан Рансъм получава писмо, адресирано до нея. Вътре той открива багажни квитанции и отива да прибере пратката за Ема, На малката швейцарска гара неочаквано го нападат двама полицаи, които се опитват да вземат чантата.
	Последвалата смъртоносна схватка и странните вещи, които д-р Рансъм намира в багажа, го карат да се усъмни, че съпругата му е водила двойствен живот. Защо Ема е имала документи под чужда самоличност? Откъде се е сдобила със сто хиляди франка и ключове за скъпа кола?
	Джонатан трябва да намери отговорите на тези въпроси. Неусетно той е въвлечен в света на международния шпионаж, високотехнологичните оръжия и терористичните организации.
