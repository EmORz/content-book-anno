	Настоящата книга е уникална за българската поселищна история. Тя е резултат на половин вековна събирателна и изследователска работа. За първи път излизат събрани очерци за всички села и градове на един окръг. Авторът, ст.н.с. к.и.н. Богдан Николов /роден 1926 г./, е известен археолог, историк и краевед. Публикувал е повече от сто научни статии, студии и отделни книги у нас и в чужбина и повече от петстотин научно-популярни материала в централния и регионалния печат. Участвал е в откриването и публикуването на Врачанското съкровище, откривател е на една неизвестна досега на науката праисторическа култура и на глинените плочки с протописмени знаци. Под негово ръководство бе открит вторият дял на прочутото Рогозенско тракийско съкровище.
	На добър час!
