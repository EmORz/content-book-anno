	Ватиканът няма да се спре пред нищо, за да запази в тайна пророчеството!
	Кодовото число, което безпокои Ватикана…
	Един свитък от Мъртво море е лежал непокътнат в пещери край Кумран близо две хиляди години. Свитъкът Омега съдържа ужасно предупреждение за цивилизацията и кодовото число, от което най-много се боят във Ватикана.
	Здравословното състояние на папата се влошава. Държавният секретар на Ватикана, безпощадният Лоренцо Петрони, е на една ръка разстояние от ключовете на св. Петър.
	Три неща заплашват да го унищожат: кардинал Джовани Донели е започнал следствие във Ватиканската банка, журналистът Том Шуайкър се рови в миналото на Петрони и най-голямата опасност, блестящата доктор Алегра Басети, един от най-големите авторитети в света по археологическа ДНК, подрежда фрагментите от свитъка Омега в раздирания от война Йерусалим. Донели, Шуайкър и Басети трябва да се борят за живота си в смъртоносно надбягване за свитъка.
	Ватиканът няма да се спре пред нищо в стремежа си да запази в тайна пророчеството. В централата на ЦРУ в Ленгли, щата Вирджиния, Майк Маккинън разследва няколко изчезнали ядрени куфарни бомби и подозира, че са свързани с предупреждението в свитъка Омега.
	Още няколко песъчинки се стичат от една пещера в Юдейската пустиня. Предстартовото броене до гибелта на цивилизацията започва.
