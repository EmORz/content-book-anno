	1964 г. Американският литературен титан Бен Болт умира без пукната пара в една мансарда в Париж.
	1996 г. Светската дама Рената Хънтър Кар е изхвърлена мъртва на калифорнийския бряг.
	Трийсет години и шестнайсет хиляди километра делят смъртта на двамата, изживели навремето бурна любовна връзка. Свързва ги заплетена тайна, за чието запазване някой не би се поколебал да убие отново.
	Марая Болт никога не е споделяла преклонението на почитателите на прочутия си баща Бен Болт. Тя си спомня само мъжа, изоставил съпругата и седемгодишната си дъщеря заради друга жена — Рената Хънтър Кар. Изведнъж миналото се завръща със страшна сила и Марая ще научи едно от най-ужасяващите правила на живота — в игрите с висок залог невинните се принасят в жертва за по-голяма печалба…
