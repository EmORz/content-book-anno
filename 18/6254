	Това е документална книга, в която на фона на действителните исторически събития, се разкриват богатите традиции и обичаите на индианците, изразяващи преклонението им пред природата. На хищническото отношение на белите заселници, довело го изтребването на бизоните, авторът противопоставя разумното отношение на индианците към природната среда, в която живеят. Въпреки че ловуват бизони за прехрана, те винаги държат сметка за запазването им, както и на другите богатства, дарени им от природата. Книгата разказва за стремежа на индианците да запазят земята си такава, каквато са я наследили от дедите си, да защитят независимостта, честта и достойнството си. И за трагедията им, дошла с пушките на белите.
