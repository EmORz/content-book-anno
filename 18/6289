	Убиецът от масата за обяд.
	Всички почетни гости имат нещо общо — завършили са престижната гимназия „Стоункрофт“. Пет от седемте момичета, завършили в един и същи клас и седели на една и съща маса на обяд в ученическия стол, са убити.
	Днес се провежда среща по случай двадесет години от завършването. Главната героиня Джийн Шери отива с неохота на събирането. Тя не подозира, че сред известните й бивши съученици, които поздравява на тържествената вечер, е и Бухала — убиецът, който методично убива жените от нейния клас.
	Джейн е последната набелязана жертва…
	Никой още не знае съдбата на шестата…
	„Дали да я целуна, или да я убия?“
	Изключително постижение на кралицата на съспенса Мери Хигинс Кларк — неустоима и поглъщаща като самия живот!


	Определението за бухал винаги го бе очаровало: „Хищна нощна птица… с остри нокти и мека перушина, която позволява безшумно летене… използва се като определение за човек, който има хищническа природа и нощни навици.“
	„Аз съм бухал — щеше да прошепне сам на себе си, след като набележи плячката си — и нощта е моята стихия.“
