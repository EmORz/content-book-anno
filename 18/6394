	До неотдавна Ерагон бил просто едно бедно момче, а Сапфира — само блестящ син камък в гората. Но сега съдбата на цяла една цивилизация лежи на раменете на Сенкоубиеца и предания му дракон.
	Дългите месеци на обучение в боравене с меча и магиите, тежките изпитания и героичните битки със страховити противници им донасят победи и надежда. Но и покъртителна загуба — мъдрият учител на Ерагон, елфът Оромис, загива пред очите на своя дракон Глаедр.
	Най-важната битка, от която зависи съдбата на цяла Алагезия, тепърва предстои. Драконовият ездач и Сапфира се изправят срещу жестокия император Галбаторикс. Това е единственият им шанс да победят омразния тиранин и да извоюват свободата на народите на Алагезия. Достатъчно силни ли са Ерагон и Сапфира, за да сразят могъщия си враг? Ще възтържествува ли справедливостта в Алагезия и на каква цена?
	Дългоочакван, изумителен завършек на едно невероятно приключение.
