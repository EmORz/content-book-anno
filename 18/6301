	Трагични събития принуждават Вал Къмингс да напусне провинциалния Бъфало и да потърси работа в Ню Йорк, за да осигури по-добър живот за себе си и за бъдещото си дете.
	Един дъждовен ден съдбата я среща с млад мъж, който впечатлен от нейната интелигентност и решителност, й помага да се впусне в опасните води на издателския бизнес. Амбициозна и находчива, Вал успява да създаде най-търсеното списание, което докосва съкровените мечти на всяка жена.
	Ала докато медийният свят я признава за новатор в бизнеса, личният живот на Вал е белязан от едно-единствено чувство — самотата. Бляскавата й кариера често е помрачавана от изнудване, преследване и болка. Вал упорито се бори за любовта на отчуждените си дъщери.
	По ирония на съдбата тази необикновена жена, която успешно продава мечти на другите, все още не е срещнала мъжа, с когото да сподели остатъка от живота си…
