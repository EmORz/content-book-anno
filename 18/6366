	Това е новата книга на Том Егеланд, авторът, по чиито дири върви Дан Браун. През 2001 г. (т.е. две години преди да бъде публикуван „Шифърът на Леонардо“), излиза романът на Том Егеланд „Краят на кръга“, в който има смайващи сходства с бестселъра на Дан Браун: в дъното на всичко е тезата, че Исус е бил женен за Мария Магдалина и двамата са имали потомство; албинос е сред главните герои и в двата романа; и в двете книги главната героиня се оказва едновременно и последният жив потомък на Христос и Мария Магдалина, и дъщерята/внучката на последния Велик магистър на таен орден. Читателите, които познават романа на Том Егеланд, са смаяни, когато откриват всички тези неща в публикувания по-късно „Шифърът на Леонардо“.
	Сега в новата си книга „Пазителите на завета“ Том Егеланд разплита още по-интригуващи исторически и религиозни загадки, свързани със Стария завет, Древен Египет и набезите на викингите по света.
	Следващият му роман е „Евангелието на Луцифер“.
