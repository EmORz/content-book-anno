	За първи път истинската история на ненадминатия и обичан от всички Лучано Павароти.
	История за един необикновен живот, белязан от звезден успех, но и от немалко болезнени мигове.
	Лучано няма музикално образование, но гласът му е божи дар, който може да развълнува слушателите като никой друг. Изпълненията на великия тенор са се превърнали в легенда. А негова запазена марка е уникалната му способност да се държи като рок звезда, докато изпълнява класическите произведения на оперното изкуство.
	Зад кулисите на „Тримата тенори“ и „Павароти и приятели“ ставаме свидетели на дръзките експерименти на Лучано с поп музиката, съперничеството с Пласидо Доминго и приятелството с Боно и лейди Даяна. А един деликатен поглед в личния живот на Павароти разкрива неговите слабости, навици и нестихваща страст към храната и конете. „Непринудената привлекателност“ на бележития певец и нестихващата му любов към нежния пол са пътят към два брака и множество афери.
	Живот, изживян на един дъх до последния миг тишина. Тишина, разкъсвана от спомена за мощен и красив глас. За един изключителен талант, който осмисля цяла епоха.

	Алберто Матиоли е роден и живее в град Модена. Журналистът от вестник „Ла Стампа“ е най-близък до Лучано Павароти през годините.
