	Мили читатели,
	Ако сте се спрели на тази книга с надеждата да намерите в нея приятна и весела история, боя се, че сте попаднали на съвсем погрешно четиво. То може да ви се стори весело в началото, докато Вайълет, Клаус и Съни Бодлер живеят със своя занесен чичо сред интересни влечуги, но не се подвеждайте. Ако изобщо знаете нещичко за нещастните деца Бодлер, значи вече знаете, че дори и приятните събития ги водят стремглаво по същия път към мъката.
	И така, ето какво очаква трите деца в книгата, която сега държите в ръцете си — автомобилна злополука, ужасна миризма, смъртоносна змия, дълъг нож, голяма месингова лампа за четене и повторната поява на една личност, която са се надявали да не видят никога повече.
	Аз съм длъжен да опиша въпросните трагични събития, но вие сте свободни да върнете тази книга на мястото й и да си потърсите по-леко четиво.

@	С полагаемото се уважение,
@	{img:vivariumyt_s_vlechugite_signature.png}
@	Лемъни Сникет
