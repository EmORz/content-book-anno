	Мили читатели,
	Ако досега не сте чели нищо за Вайълет, Клаус и Съни Бодлер, преди да прочетете още едно изречение, трябва да узнаете следното: тези три деца са добродушни и находчиви, но — казвам го със съжаление — животът им е белязан от лош късмет и беди. Всички книги за сираците Бодлер са нещастни и тъжни, а тази, която държите в ръцете си сега, е може би най-страшната.
	Ако нямате нерви за история, в която става дума за ураган, сигнално устройство, гладни пиявици, студен таратор, ужасен злодей и едно много странно прощално писмо, тогава от тази книга вероятно ще ви обземе отчаяние.
	Аз ще продължавам да пиша още трагични повествования, защото това е моята задача. Вие обаче трябва да решите за себе си дали можете да понесете една история за такива злополучия.

@	С полагаемото се уважение,
@	{img:prostornijat_prozorec_signature.png}
@	Лемъни Сникет
