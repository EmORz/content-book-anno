	Градовете-държави в Равнините живеят в мир от десетилетия. Те са бастиони на цивилизацията, благоденствието и доброто възпитание, защитени са от договори, търговски споразумения и вяра в благоразумието на своите съседи.
	Но по краищата на познатия свят Империята на осите поглъща град след град с високо дисциплинираните си армии, бойните си машини и смъртоносното си Изкуство… А гладът й за завоевания е неутолим. Единствен Стенуолд Трудан, застаряващ занаятчия, политик и ръководител на шпионска мрежа, разбира, че дългите дни на мир са свършили. Негова е отговорността да отвори очите на своя народ, преди вълната в черно и златно да е заляла Равнините, помитайки всичко по пътя си.
	Но преди това трябва да опази собствения си живот от дългите ръце на Империята…
	Епична драма за война, предателство и борба за оцеляване, в която шансът е на страната на врага.
