	Ева Черни отлично знае как да създаде ореол около своите козметични изделия, как да постигне съвършенство в опаковките на парфюмите и кремовете си. Жените от цял свят обсаждат нейните щандове, зажаднели да се сдобият с разковничето за подмладяване, за разкрасяване, за щастие.
	Съчетанието от трезва разсъдливост и вродена дарба да се справя във всяка ситуация помага на Ева да натрупа приказно богатство. Но в миналото й се крие мрачна тайна, която владетелката на милиони за нищо на света не желае да бъде разкрита. Трагичната смърт на сина й Кристофър обаче я принуждава да отвори вратата на горния етаж на просторната къща и да надникне в един свят, който дълги години е лишавала от своята топлота и нежност…
