	Когато бащата на Клеър решава да се кандидатира за губернатор на Орегон, той спешно привиква в малкото градче трите си дъщери, отдавна напуснали дома си, за да се опита да открие една забравена истина. Кейн — вече известен журналист, а някога лошото момче на града, е започнал разследване, което може да събуди стари призраци и нови скандали. Клеър е извървяла дълъг път, опитвайки се да избяга от миналото, но сега то отново се е вкопчило в нея и разсича сърцето й. Някога тя е обичала едно момче, което е умряло при много странни обстоятелства. Все в същото време е обичала и друго момче, с което животът сурово я е разделил. Някога… И сега дълго погребаните тайни изплуват и хвърлят Клеър все по-безумно в прегръдките на мъжа, за когото е била сигурна, че е забравила. Тя е неспособна да се съпротивлява на страстта, която може да я унищожи… или да я върне към истинския живот — без мрачни тайни, без сухия шепот за насилие и смърт.
