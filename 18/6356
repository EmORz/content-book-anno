	В шестата книга от поредицата Джейсън Борн тръгва по следите на терористи, чиято цел е да унищожат запасите на Америка от стратегически важните редки земни елементи, използвани за производство на високотехнологични оръжия. От колумбийските планини до Мюнхен, Кадис и Дамаск часовникът неумолимо отмерва времето до катастрофата, която ще предопредели бъдещето на Америка и ще разбие икономическата и военната й мощ.
	Зад всичко това стои тайната организация „Северий Домна“, чиято цел е да установи господството на исляма в света. Борис Карпов, новоназначеният шеф на руската разузнавателната служба ФСБ-2, е изправен пред труден избор — за да запази поста си, трябва да намери и да убие Борн, единствения човек, който може да предотврати плановете на терористите.
	По-добре обаче да не се бяха захващали с Борн.
	Защото неговото господство е неоспоримо.
