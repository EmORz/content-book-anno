	„Арестуваха ме… защото спечелих телевизионна игра.“ Най-щастливата нощ в живота на бедния келнер Рам Мохамад Томас се превръща в най-големия му кошмар. След като отговаря правилно на 12 въпроса в телевизионното шоу „Кой иска да стане милионер?“, продуцентите на шоуто го обвиняват в измама и полицията го арестува. Рам трябва да докаже, че бедно сираче, което никога не е ходило на училище, може да отговори на въпрос за един милиард рупии и че житейският му опит му е дал безценни уроци. Какво става, когато едно момче няма друг избор, освен да оцелява и как отделни случки от живота на Рам дават отговори на въпросите в телевизионното шоу? Две сюжетни линии — историята на живота на участника в шоуто Рам Мохамад Томас и протичането на самата телевизионна игра, се преплитат, за да претворят изключително затрогваща и напрегната история, която преминава през драма, комедия и романс.
