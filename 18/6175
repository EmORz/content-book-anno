	__Гореща музика__ от Чарлс Буковски излиза през 1983 г. и се отнася до онзи съскащ звук, идващ от прогнилите водни тръби на парното отопление в повечето евтини хотели. Буковски е този оцелял човек, прекарал част от своя живот между улиците и хотелските стаи в Лос Анжелис. Неговият свят е светът на Американската мечта, погледнат от нивото на улицата — негативното общество на джебчии, проститутки, неудачници и изпаднали елементи от „легитимното общество“.
	Той е един от малкото американски писатели, които не си позволяват лукса да пренебрегват тази реалност: да оцелееш на улицата значи да разчиташ на собствената си хитрост и изобретателност.
C>
	ГОРЕЩА МУЗИКА е забележителна колекция от текстове на писател, който се намира в своя творчески зенит.
@	„Торонто Глоуб“
C$
