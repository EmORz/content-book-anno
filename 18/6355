	По молба на своя ментор професор Спектър, Борн се включва в преследване на опасна терористична организация, застрашаваща важен обект в Съединените щати. След смъртта на стария си директор ЦРУ е пред разпадане и шефът на Пентагона с всички средства се стреми да го вземе под свое ръководство. Неговата цел е да залови Борн — нещо, което ЦРУ не е способно да направи. Опасният убиец Леонид Аркадин, главното оръжие на терористите, унищожава всеки по зловещия си път.
	Невероятно оплетеният сюжет, с разкрития и обрати на всяка крачка, е специалност на автора Ерик ван Ластбейдър. В „Присъдата на Борн“ динамиката и непредвидимите ситуации оставят читателя без дъх, а сложните взаимовръзки между героите не се изясняват до последната страница. Кого ще победи Борн този път и дали наистина ще е победител?
