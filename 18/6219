	Агата Кристи — ексцентрична, непредсказуема и вечно интригуваща. Също като нея героите й са находчиви, оригинални и популярни по цял свят, а романите й — вечно живи.
	„Веднъж, докато миех чинии, ми хрумна идеята за една криминална случка. Така се роди «Аферата в Стайлс», която бе издадена няколко години след това.“
	Сега, осемдесет години по-късно, Агата Кристи е най-известната авторка на криминални романи в света. Нейните осемдесет романа са преведени на над четирийсет езика и са продадени в над два милиарда екземпляра. Емблематичните й герои Еркюл Поаро и госпожица Марпъл й спечелват титлата „Първата дама на криминалния жанр“.


	Младата и красива Елинор е обвинена в убийството на Мери Джерард, съперницата й в любовта. Доказателствата са неоспорими: само Елинор е имала мотив, възможност и средства да отрови жертвата. Всички са убедени в нейната вина, с изключение на един мъж, който все още смята Елинор за невинна до доказване на противното. Еркюл Поаро е единственият, който може да спаси Елинор от бесилото.
