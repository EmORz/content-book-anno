	Чарли Маккензи е най-добрият в работата си — да прикрива провалите на ЦРУ. Но шефът му го прецаква. Хвърлен в затвора и опозорен, Чарли е жаден за мъст. Възможността за разплата идва, когато Ирина Колоденкова, млада руска шпионка, се натъква на свръхсекретна технологична разработка, наречена „Вихрушка“. Проектът е най-значимото научно откритие в областта на отбраната след атомната бомба. Чарли е единственият, който притежава необходимите умения, за да открие Колоденкова и да върне разработката. Бюрократите, предали Чарли, нямат избор — налага се да го върнат на работа. Но Чарли вече знае прекалено много. И враговете му са намислили да го предадат. Прибягват до услугите на жесток южноафрикански наемник, когото пускат по петите на Чарли. Заповедите му са да премахне Чарли, след като той открие „Вихрушка“. Чарли обаче има свои планове и не е лесен за убиване.
	Тъкмо обратното…
