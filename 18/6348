	В джунглите на Гватемала е скрит Кодексът на маите — древен документ, съдържащ страховито предупреждение за нашата цивилизация. Археоложката Алета Вайцман го търси отчаяно, но във Вашингтон и Рим никак не им харесва това. Агентът от ЦРУ Къртис О’Конър е изпратен да я убие, но става неин съюзник. И двамата знаят, че Земята ще се изравни с гигантска черна дупка в центъра на Млечния път в деня на зимното слънцестоене — 21 декември 2012 година, точно както маите са предсказали. Възможно ли е да се изместят географските полюси? Но ако намирането на кодекса може да предотврати глобална катастрофа, защо някои във Ватикана и в ЦРУ са решили той да остане недостъпен завинаги?
	Времето изтича за Вайцман и О’Конър, а залогът е самото бъдеще на човечеството. От нацистка Германия до днешен Вашингтон, от Ватикана до Храма на изгубения свят в джунглите на Централна Америка, Ейдриън д’Аже ни повежда на стремително пътешествие по следите на кодекса, преди да е станало твърде късно.
