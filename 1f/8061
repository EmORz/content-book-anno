	Напоследък Ейдриън Монк се справя добре. Разкрива убийства още в момента, в който се случват, и натрапчивите му разстройства са видимо по-незабележими — вече не брои късчетата от зърнената си закуска, докато се озоват в купата. Напредъкът си е напредък и Монк знае, че го дължи изцяло на терапевта си д-р Крогър.
	Но когато д-р Крогър заминава на конференция в Германия, Монк изпада в шок. Не може да си завърже обувките, забравя как да преглъща, губи бройката на миганията си… Обзет от отчаяна нужда да си върне равновесието, Монк решава да последва терапевта си в Германия.
	И именно там на един градски площад Монк вижда онзи мъж.
	Мъжът, когото никога не е спирал да търси.
	Мъжът с шестте пръста.
	Мъжът, отговорен за смъртта на съпругата му.
	Дали Монк само си е въобразил, че пътищата им са се пресекли?

C>
	Могат ли книгите да бъдат по-добро забавление от телевизията? Обзаложете се, че може — когато са написани от Лий Голдбърг.
@	Лий Чайлд
C$
C>
	Тази книга е твърде смешна, за да остане непрочетена.
@	Ед Горман
C$
