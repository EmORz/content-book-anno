	Френският писател __Робер Мерл__ (род. 29. VIII. 1908 г.) е известен у нас с два свои романа — _„Смъртта е моят занаят“_ и _„Островът“_, отличаващи се с увлекателно повествование и една голяма актуална тема: обезчовечаването, до което води фашизмът в „Смъртта е моят занаят“, и неминуемият провал, на който е обречен всеки колониализъм.
	В _„Животно, надарено с разум“_ Мерл остава верен на себе си. Главните герои в романа — един учен и два делфина — са принудени да решават изключително важен проблем, засягащ съдбата на цялата планета — да се предотврати замисляната от империалистите унищожителна война. През перипетиите на напрегнатото действие се откроява темата за отговорността на учения в нашия свят. И ако професор Савил напомня много Пърсел от „Островът“, то е, защото и в единия, и в другия писателят е вложил като основна черта на характера своя активен хуманизъм.
