	Авторката — кандидат на юридическите науки и следовател в московската милиция, излиза в отпуск и решава да напише книга. Така се появява нейната героиня, също следовател, Анастасия Каменская, превърнала се в главно действащо лице на двадесет и двете й досегашни книги.
	Александър, доведеният брат на Анастасия, е в безизходица: женен е, а се е влюбил в младо момиче. Някой преследва приятелката му Даша. Каменская решава да му помогне. Започва частно разследване, без да подозира в какво се забърква. Даша се оказва в полезрението на престъпна групировка и неволно става причина за двойно убийство. В играта се намесва и мафиотският бос Денисов, който дължи услуга на Каменская. Но цената на отплатата е твърде висока.
