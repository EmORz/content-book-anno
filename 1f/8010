	Петнадесетгодишната Саманта е готина и секси, но никак не обича да е център на вниманието. А това е толкова трудно, когато си била главен герой в най-популярната телевизионна реклама за годината!
	Саманта заминава на летен лагер като помощник-ръководител и веднага се превръща в магнит за погледите на момчетата и в същото време става непоносима пречка за момичетата, които искат да бъдат №1. И колкото повече се опитва да не се натрапва и да стои встрани, толкова повече се оказва в центъра на събитията — комичните ситуации се редуват с гадни номера, истинското приятелство се преплита с ревност и отмъщения. Но когато се появява и първата любов, Саманта трябва да реши дали да остане нерешителна и плаха или да повярва в себе си и да се бори за щастието си.
