	Очарователната новела на Донна Хатч „Рицар за Коледа“ започва, когато каретата на Клариса Феърчайлд се счупва точно пред най-внушаващото страх имение в областта. Замъкът Уикбърг е място, където млади младоженки от поколения биват убивани от съпрузите си. Клариса е ужасена, но в същото време и любопитна. Когато среща вдовеца Кристофър де Чампс, граф Уикбърг, тя трябва да реши дали да избяга или да остане, за да разкрие най-голямата тайна в графството — тази, за своя красив спасител.


	Автор на исторически романси и фентъзи, печелила различни награди, Донна Хатч е търсен лектор и презентатор в различни работни ателиета. Наградите й за писане включват Златна роза и престижната Златно перо. Страстта й за писане започва, когато е осемгодишна и написва първия си кратък разказ. Първата си завършена книга написва през втората си година в гимназията — фентъзи, което по-късно е публикувано. Между грижите за шестте си деца (седем, ако се брои съпругът й), дневната й работа, работата й като редактор на свободна практика и доброволческите позиции, които заема, тя все още намира време за писане. В края на краищата, писането е мания. Всичките й герои са заимствани от съпруга й, с когото са от двадесет години и който продължава да доказва, че има истинско „и заживели щастливо“.
