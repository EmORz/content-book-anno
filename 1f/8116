	Мистериозните мъже имат свой собствен маниер на появяване в апартамента на Стефани Плъм — агент по изпълнение на съдебни гаранции. Когато призрачният Дийзъл се оказва там, той има задача за нея — и не приема не за отговор.
	Анни Харт е „експерт по връзките“, която е издирвана за въоръжен грабеж и нападение със смъртоносно оръжие. Стефани трябва да я открие, и то бързо. Дийзъл знае къде е тя. Затова двамата сключват сделка: той ще й помогне да намери Анни, ако тя пък помогне на няколко от най-трудните клиенти на сватовницата. Но някой търси Анни дори много повече от Дийзъл и Стефани. Някой с отвратителен характер. И със способности, „които не трябва да се споменават“. Дали Дийзъл знае за Анни Харт повече, отколкото казва? Дали той има тайни, които крие от агента по изпълнението на съдебни гаранции и двамата мъже в живота й — Рейнджъра и Морели? Обаче със Стефани Плъм, самата тя затънала до гуша в неприятности, нещата със сигурност винаги са рисковани и малко взривоопасни. Точно, както се случва в Джърси.
