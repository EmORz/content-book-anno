	В един смразяващ зимен ден на 1904 година съдбата на семейство Деравенел се променя завинаги. Когато Сесили Деравенел съобщава на осемнайсетгодишния си син Едуард, че баща му, брат му, чичо му и братовчед му са загинали трагично при пожар, умира и част от него.
	Той намира опора в братовчед си Невил Уоткинс, който има сериозни подозрения, че смъртта на близките им не е случайна. Двамата мъже се заричат да открият истината, да отмъстят за убийството и да оглавят търговската империя, узурпирана шейсет години по-рано от прачичото на Едуард.
	Амбициозният и решителен Деравенел повежда битка против братовчед си Хенри Грант за господство над семейната империя. Скоро разбира, че Хенри има психическо заболяване и е оставил управлението на своята съпруга Марго — жестока и коварна жена, готова дори на убийство, за да запази властта за своя син.
	Над семейството и бизнеса надвисва гибелна заплаха… Власт и пари, страст и изневяра, амбиции и коварство оцветяват драматичната сага, чието действие започва по времето на крал Едуард и Бел епок, на прага на Първата световна война.
