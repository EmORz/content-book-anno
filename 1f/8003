	Дина е наследила от майка си — Жрицата на срама, дарбата, когато погледне някого в очите, да проникне в най-съкровените му тайни, да разбули неговите скрити помисли, недостойни постъпки и грехове и да го накара да изпита срам за извършените злодеяния. За Дина обаче тази сила не е дарба, а проклятие, което я обрича на изолация, враждебност и омраза.
	Когато майка й е повикана в крепостта Дунарк, за да разкрие убиеца на владетеля, бременната му снаха и четиригодишния му внук, всичко се променя. Дина е изправена пред избор: да се скрие, като се примири и загърби истината, или да приеме дарбата си и да се опълчи на Ордена на дракона, чийто граф е готов да хвърли майка й на жестоките кръвожадни дракони от замъка. Решението й я въвлича във върволица от напрегнати и спиращи дъха събития.

	Определяна като новата Дж. К. Роулинг, с романната си серия за Жрицата на срама Лине Кобербьол отправя предизвикателство към поредицата за Хари Потър. Писателката е автор на серията книги по популярния сериал „W.i.t.c.h.“ („Уич“), носителка е на много награди, романите й вече са преведени в десетки страни.
