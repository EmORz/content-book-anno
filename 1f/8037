	Страшна опасност е надвиснала над Велика България. Амбициозният хазарски хаган е твърдо решен на всяка цена да сложи ръка на младата и богата държава.
	Ще има ли война, ще попречи ли болестта на хан Кубрат да се противопостави на хазарите? Ще му останат ли верни докрай синовете или ще се поддадат на интригите на върховния жрец на Тангра? Каква ще е съдбата на дъщерята на хана, ще се жертва ли в името на свободата на България?
	В двутомната историческа сага за хан Кубрат реалните исторически личности и събития придобиват плът и кръв с човешки емоции, стремежи и страсти, с безумна смелост и коварни предателства, с вечната сила на любовта.


	Най-големият татарски романист е създал исторически епос, съперничещ на най-доброто, излязло под перото на Фани Попова-Мутафова, Антон Дончев и Вера Мутафчиева.
	Мусагит Хабибулин е почетен академик в Руската академия на науките и член на Съюза на писателите в Русия. През 1996 г. му е присъдена международната награда „Кул Гали“.
	Романът „Хан Кубрат“ е обявен през 2004 г. за „Книга на годината“ от Съюза на писателите и Националната библиотека на Република Татарстан. Получил е и наградата на името на татарския класик Хабдула Тукай.
