	Барбара Брадфорд е авторка на прочутата трилогия за Ема Харт („Изключителна жена“, „Запази мечтата“ и „Да останеш на върха“), превърнали се в телевизионни поредици, излъчени и по Българската телевизия.
	Книгата, която държите в ръцете си е една увлекателна история за живота на най-богатите — аристократи, артисти, интелектуалци. Авторката пренася читателя в атмосферата на скандалните холивудски среди, развежда го из модните курорти на френската Ривиера, из странни замъци в Англия и Германия. Всичките тези красиви и скъпи места са фон на драматична и продължителна любовна интрига.
	Разказ за една фатална жена, опустошила душите на тримата си най-добри приятели.
