	Деймън Салваторе, „принцът на мрака“, арогантният брат на Стефан, се опитва да изкуши Елена със съблазнителни обещания за сила и вечен живот. По ирония на съдбата, той се оказва неизменна, мрачна и ужасяваща част от нейното бъдеще.
	Тлеещите въглени на враждата от миналото подклаждат началото на нова битка между братята. Този път обаче залогът е сърцето и душата на Елена. Невероятната прилика на младото момиче с жената, обрекла Стефан и Деймън на вечността, я хвърля право в центъра на петвековната им война. Но за разлика от Катрин, Елена притежава борбен дух и сила, които могат да я спасят или да й костват живота.
	За да надвие Деймън, Стефан се нуждае от Силите. А за да се сдобие с тях, той трябва да наруши даденото пред себе си обещание и да вкуси отново човешка кръв…
