C>
	_Бях запленен от характера на Прешъс Рамотсве и закачливия хумор на Алегзандър Маккол Смит, от неговото умело пресъздаване на една култура._
@	Антъни Мингеля, режисьор на „Английският пациент“ и „Студена планина“, закупил правата за екранизиране на поредицата „Дамска детективска агенция №1“.
C$
	В третата част от все по-популярната в цял свят поредица маа Прешъс Рамотсве разследва подозренията в опит за отравяне на брата на важен „човек от правителството“, както и моралния облик на четирите финалистки от конкурса за „Мис Красота и Почтеност“, победителката, от който винаги стига до конкурса „Мис Ботсуана“, а понякога и до конкурса „Мис Вселена“ (красивите жени са втората най-голяма ценност на тази страна след диамантите). Междувременно господин Дж. Л. Б. Матекони се разболява от депресия и ръководството на „Тлоквенг роуд спийди моторс“ е поето от желязната ръка на маа Макутси…
	В тези увлекателни, спокойни, изпълнени с приятен хумор разкази за екзотичната Ботсуана, в която хората уважават закона и индивидуалната свобода, могат да се видят някои от големите традиционни ценности на Африка — неизменна любезност въпреки трудния живот, внимание и грижа към ближния и впечатляващо вродено достойнство. Авторът предлага бягство в място, където все още се ценят моралната яснота, човешката топлина и съчувствие. И ако се съди по милионите читатели в цял свят, които се възползваха от неговото предложение, тези ценности липсват не само у нас.
