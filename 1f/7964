	Сред руините от погромите и сред стенанията на привиденията в Кабул двама мъже и две жени търсят смисъл в живота си: един разочарован буржоа, една адвокатка, на която е забранено да упражнява професията си, един ужасен от публичните екзекуции тъмничар и съпругата му, повалена от жестока болест. Докато те търсят човешкото си достойнство, ние научаваме много за мъченичеството на травматизирания от войните и изстъпленията афганистански народ, подложен на тиранията на талибаните. Но дори и там, където разумът сякаш се е изпарил, любовта отказва да напусне и се опитва да стори чудо. В този прекрасен роман, който може да се възприеме и като възторжен химн на жената, Ясмина Кадра проникновено разкрива сложните проблеми, раздиращи мюсюлманското общество, разкъсвано между феодализма и модерността.
C>
	„Персонажите в романа сякаш са внуци на героите на Албер Камю.“ — сп. „Експрес“.
C$

	Под красивия женски псевдоним Ясмина Кадра се крие авторът на поредица от нашумели романи, сред които „Вълчи сънища“, „Творецът“ и др., преведени на 17 езика.
