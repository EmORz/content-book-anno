	Една заповед в мен:
	— Копай! Какво виждаш?
	— Хора и птици, води и камъни!
	— Копай още! Какво виждаш?
	— Идеи и мечти, светкавици и призраци.
	— Копай още! Какво виждаш?
	— Нищо не виждам! Нощ, мълчалива и гъста като смъртта. Сигурно е смъртта.
	— Копай още!
	— Ах! Не мога да премина през тъмната междинна стена! Викове чувам и плач, чувам криле на другия бряг!
	— Не плачи! Не плачи! Не са на другия бряг! Виковете, плачът и крилете са твоето сърце!

	* * *

	Всяка книга на Никос Казандзакис („Алексис Зорбас“, „Последното изкушение на Христос“, „Рапорт пред Ел Греко“, „Хрисос отново разпнат“ и др.) е световно литературно събитие. С __„Аскетика“__ авторът се опитва да достигне до дълбините на душата на мислещия и страдащ човек и да потърси там страха, ужаса и великата надежда, които извайват лицето на Бога… Една великолепна книга, която спечели сърцата на милиони читатели по целия свят!
