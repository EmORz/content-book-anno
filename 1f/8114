	Барбара Тейлър Брадфорд плени читателите по света с драматичната история на Ема Харт — една „Изключителна жена“ — която създава могъща бизнес империя.
	Сега, години по-късно сагата продължава…
	Начело на фамилията Харт е любимата внучка на Ема — Пола О’Нийл. Също както Ема преди време и Пола ръководи бизнеса с желязна ръка в кадифена ръкавица. Но под повърхността на това великолепие фамилията е разкъсвана от съперничество и недоволство. Горещите страсти и интриги застрашават бъдещето на всички.
	В тази критична ситуация се намесва Еван Хюз, млада американска дизайнерка, която е дошла в Лондон да си търси работа. Но интересът й към династията Харт е съвсем личен. Пола харесва веднага Еван и я наема на работа, но недоумява коя всъщност е талантливата непозната и каква е връзката й с фамилия Харт? Пътешествие назад във времето разбулва грижливо пазена тайна… поразителна история за пари и власт, за страст и мъст.
	За цената на успеха.
