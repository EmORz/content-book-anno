	След 30 години на сцената, AC/DC продължават да свирят своя 24-каратов, суров и омагьосващ рок, донесъл на момчетата от Австралия репутацията на една от най-солидните банди в бранша.
	Въпреки огромните трудности, през които трябва да преминат, в това число трагичната загуба на харизматичния фронтмен Бон Скот, AC/DC продължават да бъдат една от най-популярните групи в света, продължават да пълнят стадионите на всяко турне и да издават албуми, които милиони фенове очакват със затаен дъх.


	„Двете страни на славата“ е първата пълна биография на групата, проследяваща корените й в клубната сцена на Австралия, историята на бандите, които предшестват AC/DC с участието на Малкълм и Ангъс Йънг и Бон Скот. Книгата разказва за трудните години, когато момчетата свирят в мизерни дупки, за да оцелеят, за запознанството на братята Йънг с Бон Скот и формирането на AC/DC. Странните обстоятелства около смъртта на Бон Скот през 1980 г. са разследвани подробно и разкрития непубликувани досега са разбулени и описани в тази книга.


	„Двете страни на славата“ разглежда и цялостния период на Браян Джонсън преди и след AC/DC, както и ерата, която направи австралийската група един от световните феномени на рок сцената.
