	Представете си далечно бъдеще, в което галактиката е населена от различни групи, които търсят своето еволюционно начало. Част от тях се обединяват в търсене на митичната „родина“. Ерик и Арла, бегълци от изоставена планета, наречена Царството на Безименните сили, ще изиграят ключова роля в разкриването на истината. Древни сказания, генно инженерство, пришълци, изкуствени интелекти, причудливи артефакти и хилядолетна борба за власт изпълват страниците на този забележителен роман, с който Сара Зетел се нарежда сред майсторите на епичната научна фантастика.
