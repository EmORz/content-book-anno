	Анонимност. Доверие. Професионализъм. В света на Джонатан Куин има някои правила. Той ще отстрани труповете, които трябва да изчезнат; нищо не може да бъде проследено обратно до него. Но когато Куин е повикан в оживено пристанище на Лос Анджелис, на което току-що е пристигнал контейнер, става очевидно, че правилата му са нарушени. В контейнера има труп — на човека, спасил навремето живота на Куин. И макар никой да не знае как е умрял бившият агент на ЦРУ Стивън Марков, Куин трябва да се заеме с нещо повече от почистване. Трябва да намери Джени, приятелката на Стивън. Да й каже, че Марков е мъртъв. Да разбере защо е умрял. И защо някой праща трупа му точно на него…
