	Той е толкова опасен, че дори специалните служби, които са го създали, не го искат повече.
	Джеф Хауълс — машина за убиване…
	Но задачата е непосилна за всеки друг — да бъде ликвидиран главатарят на хонконгската мафия Саймън Нгъ.
	И Джеф Хауълс е пуснат от клетката си.
	Патрик Дуган е черната овца на хонконгската полиция, защото сестра му е женена за Саймън Нгъ. Когато дъщерята на боса е отвлечена и самият той изчезва, Дуган започва да издирва убиеца. Само че трябва да се нареди на опашката — по петите на Хауълс са ЦРУ, МИ-5, хонконгската мафия.
	Всички го искат мъртъв.
	И той тях…
