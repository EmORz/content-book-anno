	Как разбираш, че си срещнала Единствения и неповторим?
	Грейс е едва тийнейджър, когато сърцето й е разбито за първи път от Джими. Но оттогава са минали тринайсет години, тя е пораснала и продължила смело напред. А сега е щастливо сгодена за Спенсър — нейния Единствен и неповторим. Нали?
	Джими също е продължил живота си. Той е сгоден и след броени дни ще се жени за Кайли. Докато нахаканата моделка не го зарязва по телефона седмица преди сватбата им…
	И когато Грейс и Джими се засичат отново, никой от тях не е предполагал, че на трийсет все още ще бъдат необвързани. Но и никой не е очаквал, че ще станат най-добри приятели. Ако искрите помежду им наистина са само приятелство.
