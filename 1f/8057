	В швейцарските Алпи е извършено крайно необичайно убийство. Нюйоркската адвокатка Дженифър Марч тъкмо започва да се отърсва от спомена за нощта, в която семейството й е жестоко избито, а баща й изчезва безследно.
	Тогава откриват трупа му в отдалечен глетчер в швейцарските Алпи и тя се отправя за Европа в търсене на истината, но се оказва преследвана от палачите на семейството й и незнайно защо, следена от ЦРУ.
	Никой не е такъв, какъвто изглежда, а напрежението се нагнетява като въже около шията ти, докато се опитваш да разбереш кои са лошите.
	Скоро е извършено ново убийство по много сходен начин.
	Местните полицейски власти са напълно безпомощни. Мистерията има своето обяснение отвъд океана, където една мрачна тайна продължава да набира кандидати за жертви…
	Сюжетът се заплита като моряшки възел и не те оставя да си поемеш дъх. Тогава палачът ритва столчето и почвата под краката ти пропада.
