	В „Меа Culpa (Моята вина), Една любовна история“ Ане Холт разравя времето и пространството между Осло и остров Мавриций, за да засее семето на голямата и невъзможна любов между две жени. Когато 28-годишната Сюне Ниелсен вижда за първи път Ребека Шулц, четиринадесет години по-възрастна от нея, женена с четири деца, слънцето за малко да изпадне от орбитата си и сред шумоленето на привидно нормалния живот две същества се отдават на порива на любовта, обладани, борещи се и губещи почва под краката си, но поразени от силното чувство. Историята е като ехо от личния живот на Ане Холт, тя ни го разкрива без задръжки, плащайки чрез главната си героиня цената на пропуснатото, на страховете и на желанията си, които могат да отнемат дори човешки живот.
