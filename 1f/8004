	С поредица инсценирани нападения Орденът на дракона иска да разпали вражда между клановете. Негови воини, преоблечени в цветовете на един от клановете, нападат и раняват Жрицата на срама. Синът й Давин тръгва да отмъсти.
	Но сестра му Дина е пленена и отвлечена. Тя е наследила дарбата на майка си — когато погледне някого в очите, да проникне в най-съкровените му тайни и да го накара да изпита срам за извършените грехове. Сега Дина насила е принудена да използва дарбата си в служба на жестокия Валдрако, роднина по майчина линия на Дракан, ужасяващия граф на ордена на дракона.
	Заедно с най-добрите си приятели Давин се отправя към непристъпния град Дракана, за да спаси сестра си и да постигне отмъщението, което търси.

	Определяна като новата Дж.К.Роулинг, с романната си серия за Жрицата на срама Лине Кобербьол хвърля ръкавицата на предизвикателството към поредицата за Хари Потър. Писателката е автор на серията книги по популярния сериал „W.i.t.c.h.“ („Уич“), носителка е на много награди, романите й вече са преведени в десетки страни.
