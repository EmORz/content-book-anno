C>
	— Колко е красиво! — извика възторжено Мариса.
	Трудно й беше да повярва, че наблюдава току-що започващия живот на едно от своите деца. Ембрионът, намиращ се в двуклетъчен стадий, изглеждаше прозрачен в кристално бистрата хранителна култура. За нещастие тя не беше в състояние да види хаоса, изявяващ се на молекулярно ниво в зараждащия се жив организъм. Мариса не съзнаваше, че става свидетел не на започващ живот, а на първите стъпки към смъртта.
C$
	Състоятелни двойки в разцвета на силите си се подлагат на всевъзможни експерименти, за да могат да имат деца.
	Супермодерните програми за оплождане „инвитро“ са тържество на науката и грижата за живота, но намесата в божиите работи е свръхлуксозна услуга. А там, където са намесена много пари, винаги дебне престъплението…


	Разтърсващ трилър, роден от перото на неподражаемия автор на „Кома“ и „Непрогледност“.
