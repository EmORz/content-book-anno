	Робин бързо взе решение.
	— Момчета — извика той, — ще бъда един от вас! Вече извърших нещо, което всъщност отдавна трябваше да свърша, и сега съм извън закона, станах „вълча глава“!… С моя верен лък успях да очистя петима от господарските люде и сега телата им са ей там, наредени в редица долу, при онази стена.
	— Видях ги, като влизах — каза Уил Стрелеца. — Великолепни изстрели! А сега, момчета, всеки да вдигне ръка. Да се закълнем да бъдем верни и предани на нашия храбър водач Робин от Локсли, докато смъртта ни покоси.


	Робин Худ — господарят на Шеруудската гора и закрилник на бедните — е най-обичаният герой от староанглийските балади. „Принцът на крадците“ е обект на много книги, филми и песни, но най-известната и пълна интерпретация на неговия живот е написана през 1912 г. от английския писател Хенри Гилбърт.
