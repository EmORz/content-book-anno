	Убийство в имение, обитавано от членове на мистична секта, подлага на сериозно изпитание търпението и уменията на главен инспектор Том Барнаби и сержант Трой. Следва втора серия от книжния маратон „Убийства в Мидсъмър“. Смъртта обаче е обявена за нещастен случай и членовете на сектата се връщат към заниманията си — общуват с духове, контактуват с астрала, поддържат домакинството. Всички се готвят за предстоящия рожден ден на млада последователка на идеите на сектата. На празника е поканен и нейния баща — милионер, който ще предложи попечителски фонд от близо един милион долара на разположение на сектата. По време на регресивен сеанс е извършено второ убийство. Списъкът със заподозрените нараства. Обитателите на дома се оказват с друга самоличност. Разследването е все по-заплетено, защото Барнаби и Трой трябва да отсяват фактите от брътвежи за астрала, разговори с висши енергии… Непрекъснатото преплитане на езотерични криминални елементи все повече изостря напрежението в издирването на убиеца.

C>
	Критиците обикновено нареждат Каролайн Греъм сред авторите на криминални загадки, много близки до Агата Кристи. Този път тя е създала толкова ярки образи, наситила е криминалната история с такава фина социална сатира, че читателят неизбежно се пита дали не открива нов литературен жанр. Чудесно написан, прекрасен за четене роман.
@	Пъблишърс Уикли
C$
C>
	Изключително забавно и същевременно в традициите на класическия криминален роман с прекрасен език — нищо чудно да стане класика в литературата на Новата епоха.
@	Уикенд Телеграф
C$
