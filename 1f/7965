	Историческият роман „Чингис хан“ разказва за легендарния пълководец от XIII в., обединил под своето знаме разединените монголски племена. Няма сила, която да противостои на мощта на неговата армия. Устремили се от Изток към Запад, с огън и меч ордите му покоряват всички по пътя си.
	Превзел Китайската империя, Чингис хан се насочва към владенията на Мохамед, шаха на Хорезъм. Великите градове Бухара, Самарканд, Хорезъм — опора на мюсюлманската култура, са обречени…
	Какво донася монголското иго на народите на Азия: просвещение или забвение? Какво стои зад опита на един народ да покори света?
	Книга за Завоевателя и покорените земи, за противоборството на силни характери, за ролята на една могъща личност, прекроила картата на света, подобно Александър Македонски в античността.


	Руският писател Василий Ян е един от най-значимите автори на исторически романи („Финикийският кораб“, „Бату хан“, „Към последното море“, „Огньове по хълмовете“ и др.). Голяма част от живота му преминава в изследване историята, живота и обичаите на народите на Азия. „Чингис хан“ е считан за най-успешния и достоверен роман за живота и походите на бащата на Монголия и неговите наследници.
