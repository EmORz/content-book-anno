	В пясъците на Мароко осемгодишната Нина Уайлд ще открие странен метален къс. Никога не се разделя с него, привлечена от красотата и загадъчния му произход, но не подозира какво всъщност притежава…
	Много години по-късно, поела професията на загиналите си родители археолози, Нина вярва, че най-сетне е открила къде точно е била тайнствената Атлантида. С помощта на Кари, красивата дъщеря на милионера Фрост, и на Еди Чейс, бивш командос от специалните части, пътуването към неизвестното започва…
	Но далеч не всички желаят успех на нейната експедиция. От джунглите на Бразилия до ледените дебри на Тибет, от улиците на Манхатън до дълбините на Атлантическия океан, Нина и нейният малък екип трескаво бързат да открият следите на изчезналата цивилизация, преди някой друг да стигне до тях. Скоро ще им се наложи да разберат, че в този лов самите търсачи са плячка, стръвно преследвана от тайно братство, за което откриването на изчезналата Атлантида е недопустимо, защото крие неподозирана заплаха с катастрофални последици.
	Тъкмо когато Нина и приятелите й са на една стъпка от успеха, те не само ще трябва да преодолеят изпитанията на силата, ловкостта и ума, но ще се борят със зъби и нокти за нещо повече от живота си.


	Изпълнен с неотслабващо напрежение и динамика, „Експедиция Атлантида“ е най-вълнуващият приключенски трилър, който можете да си пожелаете!
