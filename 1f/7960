	Робърт Лъдлъм — световноизвестният автор на политически трилъри, баща на този жанр, преведен на 32 езика в 40 страни в общ тираж над 600 милиона екземпляра.

	Тод Белкнап, оперативен агент от отдела за консулски операции, е уволнен заради провалена акция. В същото време негов колега и приятел е отвлечен от ливанска радикална групировка. След като правителството отказва да съдейства за спасяването му, Белкнап решава да поеме нещата в свои ръце.
	Андреа Банкрофт, млада финансистка, с изненада научава, че би могла да наследи милиони долари от свой братовчед, когото никога не е виждала, при условие да стане на управителния съвет на семейната благотворителна фондация „Банкрофт“. Тя се съгласява, но открива, че фондацията се занимава с не дотам благородни дела, в основата на които стои мистериозният Генезис. Негова цел е да дестабилизира геополитическото равновесие в света, излагайки на риск живота на човечеството. Събитията ескалират. Тод Белкнап и Андреа Банкрофт трябва да разкрият връзката между мистерията „Генезис“ и отвличането на агента, преди да е станало твърде късно…
