	Оцелял затворник от Аушвиц е убит в болничното си легло в Лондон. Убийците му изчезват със зловещ трофей — отрязаната му лява ръка.
	От другата страна на Атлантическия океан жестока банда нахлува с взлом в музея на АНС и отмъква машина „Енигма“ от Втората световна война.
	От синагога в Прага е открадната картина без никаква стойност.
	Минава една година, откакто Том Кърк, най-добрият крадец в света на произведения на изкуството, решава да загърби престъпното си минало. След това са извършени три големи обира и Том неочаквано се изправя пред смъртоносна загадка и злокобно лице от миналото.
	Три града, три големи престъпления. Възможно ли е да има връзка?
	Бързо развиващ се приключенски трилър на прекрасни места по света и неразкрита загадка.
	Интриги, убийства и легендарно съкровище — всичките съставни части на увлекателно четиво.
