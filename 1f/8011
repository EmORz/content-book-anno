	Само много специален човек може да бъде в крак с блестящите, макар и особени методи на Монк. Такава е бившата му асистентка Шарона. А сега, когато нейният съпруг неудачник е арестуван за убийство, тя е готова да си възвърне мястото в изключително добре подредения живот на Монк.
	Настоящата му асистентка Натали никак не е доволна от този обрат на събитията. Колкото и малко да получава за работата си, тя се е привързала към Монк и предпочита да не я уволняват.
	Опитвайки се да поддържа деликатно равновесие между двете жени, Монк открива няколко сериозни несъответствия в обвинението срещу съпруга на Шарона. Докато наоколо се навърта авторът на криминални бестселъри Йън Лъдлоу, а вниманието на детектива е заето от други случаи, убиецът е с една крачка напред…
