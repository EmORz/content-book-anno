	Незабравими герои, заплетен сюжет, трескав ритъм и уникални прозрения за най-тъмните кътчета на човешкото съзнание, които затвърждават международното признание на автора като ненадминат майстор на психологическия съспенс.

	Някой е убил „шампиона“ на евтаназията д-р Елдън Мейт — самозвания Доктор Смърт, отговорен за подпомагането на множество самоубийства. Случаят е възложен на ветерана в отдел „Убийства“ Майло Стърджис, който отново се обръща за съдействие към приятеля си д-р Алекс Делауер. Но работата по този случай предизвиква толкова сериозен конфликт на интереси за Алекс, че той не може дори да го обсъди с Майло. Между ченгето и психолога се поражда напрежение, което усложнява още повече и бездруго сложното и заплетено разследване, чиито кръг от заподозрени е стряскащо широк. А времето ги притиска, защото някъде в тъмнината дебне убиец психопат, който се наслаждава на геометрията на смъртта…


	Носител на престижните награди „Едгар“ и „Антъни“, Джонатан Келерман е един от най-четените съвременни автори на трилъри.
	Роден през 1949 г., Келерман защитава докторска степен по клинична психология в Южнокалифорнийския университет и по-късно става доцент в медицинския му факултет. Преди това е работил като аниматор, илюстратор, редактор и музикант.
	Понастоящем се е посветил изцяло на писателската си кариера. Творбите му, преведени в цял свят и достигнали общ тираж от милиони екземпляри, не слизат от челните места в най-авторитетните класации за художествена литература. Живее в Южна Калифорния със съпругата си — световноизвестната писателка Фей Келерман — и четирите си деца.
