	Най-новият майстор на големия американски трилър Харлан Коубън ни поднася разтърсващо пътуване в емоционалното влакче на ужасите, задавайки въпроса: докъде бихте стигнали, за да защитите семейството си?
	Една най-обикновена фотография, и целият свят на заможната средностатистическа съпруга и майка се срива из основи. След като взема от училище двете си деца, Грейс Лосън преглежда току-що прибраните от фотоателието снимки и открива сред тях една, чието място изобщо не е там — тайнствено изображение отпреди 25–30 години, на която се виждат петима мъже, четирима от които Грейс не е в състояние да разпознае. Петото лице обаче й е добре познато — това на нейния съпруг от времето, когато тя още не го познава.
	Когато същата вечер показва снимката на мъжа си, той излиза от дома им и потегля нанякъде, без да й даде обяснение. Грейс не знае къде той отива, нито защо. И дали изобщо ще се върне. Тя не си дава сметка и колко опасно ще се окаже за семейството й неговото издирване. Защото от миналото на нейния мъж и от тайнствената снимка се интересуват и други хора, някои от тях опасни убийци, които не се спират пред нищо.
	Изпълнената с болезнени съмнения Грейс трябва да надникне в мрачните кътчета на собственото си трагично минало, да научи истината, да открие съпруга си и да спаси семейството си.

C>
	Харлан Коубън е съвременният майстор на привидно изкривената действителност, който те подмамва още от първата страница, за да те шокира при прочита на последната.
@	Дан Браун, автор на „Шифърът на Леонардо“
C$
