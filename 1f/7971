	Ами ако животът е само сън? Ами ако облаците, птичките, земята и другите хора са само видения на нашия ум?
	Един философ изследовател случайно открива съществуването на ексцентрика Гаспар Лангенхарт, който защитавал тази „егоистична“ философия в парижките салони на XVIII век, а после създал школа, в която последователите му заедно с него повтаряли, че съществуват само те и че светът е само тяхна измислица. Заинтригуван, изследователят тръгва по следите му, които се появяват и изчезват като в конспирация. Изследването го води от Париж до Амстердам, но най-вече навътре в самия себе си, там, където разумът пропада в невъобразими световъртежи. Защото ако светът е само сън, всеки от нас е негов автор, тоест Бог… Неслучайно талантът, смелостта и интелектът на Ерик-Еманюел Шмит са отличени с награда за този първи негов роман, защото това е рядко модерна творба, която едновременно изненадва, тревожи и запленява.
C>
	Кой ни доказва, че Гаспар Лангенхарт наистина е мъртъв?
	Къде е погребан? Можем ли да видим земята, която го покрива и червеите, които са го изяли? Не взема ли той самият думата на всеки петдесет години? Не се ли появява той самият по два пъти във всеки век? Човекът, който няма лице, човекът, който е само дух, който е изцяло дух, който е Духът, може ли той да погине като хората и вещите? Повярвайте ми, повярвайте ми, разсъдете, Гаспар Лангенхарт е все още жив. И няма да умре.
	Ние всички се съмняваме, че животът е нещо друго освен сън, защото бихме могли да минем и без тази паяжина от болка и мъка… Но не можем ли да сънуваме и че се събуждаме? И дали човек някога се събужда от живота?
C$
	Ерик-Еманюел Шмит е роден през 1960 г. В Лион, Франция. Учи музика, литература и философия. Първата му пиеса _Нощта на семейство Валон_ (1993) му донася бърз успех и Шмит за кратко време се утвърждава като един от най-успешните съвременни френски драматурзи. През 1994 г. получава наградата „Молиер“. Пиесите му се играят в повече от 40 страни по света. Някои от творбите му са пренесени и в киното. От 1994 г. Шмит започва да пише романи и още първият „Сектата на егоистите“, е отличен с награда. Голямата награда за театър и за цялостното му творчество Френската академия му присъжда през 2001 г., а през 2010 печели „Гонкур“ за разкази.
	Освен със спектаклите по негови произведения, в България Шмит е популярен благодарение изданията на Леге Артис: _Евангелие според Пилат_, тетралогията „Кръговрат на незримото“, включваща: _Оскар и розовата дама/Господин Ибрахим и цветята на Корана/Миларепа/Синът на Ной_, сборниците с разкази _Одет Тулмонд, Мечтателката от Остенде, Концерт в памет на един ангел_ и с пиеси _Театър-1_.
