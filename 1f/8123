	Казват, че Трънът на Камор е непобедим фехтовач, изкусен крадец, призрак, който минава през стените. Половината град вярва, че той е легендарен защитник на слабите. Другата половина — че е глупава легенда. И никой не е съвсем прав. Слабичък младеж, който почти не знае как да борави с меча, Локи Ламора е прочутият Трън — за негова голяма досада. Той никак не е доволен от мълвата, която се носи около подвизите му — а те всъщност са най-сложни и завързани измами. Да, той наистина краде от богатите (че от кого другиго си струва да се краде?), но бедните не виждат и грош от откраднатото. Всички печалби са само за него и за дружната му банда крадци — Джентълмените Копелета. Своенравният и колоритен подземен свят на древния град Камор е единственият дом, който те някога са имали. Но сега смъртоносна мистерия витае из града и тайна война заплашва да разруши този подземен свят. Локи и приятелите му са забъркани в убийствена игра. И верността, и изобретателността им ще бъдат подложени на тежки изпитания, докато те се борят за живота си…
C>
	„Свежо, оригинално, завладяващо… разкошно реализирано“ — Джордж Р. Р. Мартин

	„Високооктаново фентъзи. Този роман е страхотна авантюристична приказка“ — Ричард Морган

	„Огромно удоволствие, страшно весело забавление. Локи Ламора е един великолепен негодник, с целия шик и блясък на Ерол Флин в разцвета му, а сюжетните обрати те карат да се пристрастиш към четивото“ — Хал Дънкан

	„Скот Линч е илюзионист, фокусник, ужасно забавно жонглира с думите и крие ножове в ръкавите си и брадви в пояса“ — Матю Уудринг Стоувър

	„Страшно забавна и скандално изобретателна. Мрачна, сложна и абсолютно приковаваща“ — Сара Аш.

	„Яка, смешна и изобретателна. Ще се забавлявате, и още как“ — Кейт Елиът
C$
