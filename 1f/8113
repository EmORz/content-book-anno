	Орденът на рицарите тамплиери притежава несметни богатства и огромно влияние в средновековна Европа. Но през XIV век всички негови членове са избити, а легендарните съкровища и забраненото знание — източник на тяхната сила и могъщество — изчезват от лицето на земята.
	В началото на XXI век американският учен Ларс Нел се посвещава на разбулването на тази мистерия. Книгите му превръщат малко градче в Южна Франция в притегателен център за туристи и всякакви търсачи на съкровища, скрити кодове и реликви. Сред тях, движени от различни мотиви, са датски милиардер, баснословно богата мюсюлманка, Стефани, съпругата на Ларс, и бившият неин служител и таен агент Котън Малоун. Появилият се и изневиделица дневник на Ларс и странната смърт на мъжа, скочил от Кръглата кула в Копенхаген с бойния вик на тамплиерите, поставят началото на невероятен сблъсък с достоен противник, решил да възвърне предишния блясък и слава на ордена си. Но затова трябва да разкрие Великата тайна. Тя обаче може да разтърси устоите на съвременната цивилизация — и да я постави на колене.
