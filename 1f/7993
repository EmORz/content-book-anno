	„Записки от един малък остров“ е безусловно най-нашумелият бестселър на Бил Брайсън — телевизионен журналист, коментатор и писател, изключително популярен от двете страни на Атлантика.
	Брайсън, роден и отраснал в САЩ, посещава за първи път Англия още като студент, влюбва се завинаги в тази странна и очарователна страна, жени се за англичанка и остава да живее там.
	„Записки от един малък остров“ съдържа и пътни бележки, и документалистика, и народопсихология, и най-вече блестящия хумор на Бил Брайсън.
	Двайсет години след като се е заселил на Острова, Брайсън решава да се върне със семейството си в Америка и прави своеобразно прощално пътуване от най-южната до най-северната част на Великобритания. По време на дългата обиколка той си припомня всички градове, градчета, планини и замъци такива, каквито ги е видял като напълно озадачен млад американец, озовал се в една страна, която се оказва за него пълна загадка.
	Едновременно придирчив и критичен, хаплив и остроумен, Брайсън е неизчерпаем източник на информация и смях.
C>
	„Какво вълшебно място е Великобритания — абсолютно откачено, разбира се, но възхитително във всяко отношение!“
@	Бил Брайсън
C$
C>
	„Тази книга не бива да се чете на публично място невъзможно е да не се смеете на глас!“
@	в. „Таймс“
C$
