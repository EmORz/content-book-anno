	Ан Тейлър, известна британска писателка, автор на серия исторически романи, използва този псевдоним в поредица книги за любовни триъгълници, изпепеляващи страсти, трепети и копнежи. „Да се влюбиш в Ан“ е роман, наситен с екзотика и романтика, в който авторката проследява живота на героинята си някак забързано, но вниква дълбоко в чувствата, които я преобръщат.
	В тристагодишния замък на сър Ленард в центъра на Лондон, младият сър Ленард, след странствания из Африка, се завръща с двойка лъвчета, които отглежда в подземията на замъка, а нощем ги пуска свободни в парка му. Старият Ленард, за да предпази от дивите животни своя съсед и приятел градинар Робърт, издига огромен зид около имението си. В неговата сянка израства Ан, златокосата дъщеря на градинаря, която непрекъснато слуша от своя баща хули за непрокопсания син на сър Ленард и любопитството й към него нараства. Когато двамата най-сетне се срещат, тя се влюбва в него… а порасналият лъв се влюбва в нея.
