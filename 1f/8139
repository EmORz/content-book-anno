	Пенелопе Федърингтън тайно обожава брата на най-добрата си приятелка от… е, като че ли е от цяла вечност. След като през половината си живот го е наблюдавала от разстояние, тя мисли, че знае всичко за него, докато не попада на най-дълбоката му тайна… На Колин Бриджъртън му е омръзнало да го смятат за празноглав чаровник, уморен е от безкрайното еднообразие на живота си. Но когато се връща в Лондон от пътуване в чужбина, внезапно открива, че нищо в живота му не е същото — особено Пенелопе Федърингтън. Момичето, което винаги е било някъде наоколо, внезапно се превръща в жената, която обсебва сънищата му. А когато открива, че и тя има свои тайни, привлекателният ерген трябва да реши… дали тя е най-голямата заплаха, или път към вечно щастие.
