	Двама души искат да се доберат до старинна корона, обсипана със скъпоценни камъни.
	Сара Медисън за нищо на света не може да се нарече мошеник. Вярно е, че известно време се е занимавала с фалшифициране на шедьоври на живописта, но мотивът й сега е — отмъщение.
	Ноа Ланкастър, който се представя за експерт в областта на изкуството, се стреми към безценната корона по съвсем други причини.
	Сара възнамерява да извърши кражбата на века, без да разбере как неусетно са откраднали сърцето й…
