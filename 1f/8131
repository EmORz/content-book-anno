	Полицаите в Сан Франциско планират да се пишат „болни“, докато не си договорят по-добро заплащане. Добрата новина е, че трудовият спор ще даде на Монк възможност да се върне на старото работно място. Лошата новина е, че това означава да стане „стачкоизменник“ — а на него не му харесва думата… В крайна сметка Монк получава обратно полицейската си значка — и собствен екип на отдел „Убийства“. За жалост някои от подчинените му са толкова странни, че Монк изглежда пред тях като образец на умствено здраве. Въпреки предизвикателствата екипът ще трябва да се сработи, за да залови убиеца на една астроложка, да разкрие поредица от загадъчни убийства и, най-важното, да си разчисти бюрата.

C>
	Могат ли книгите да бъдат по-добро забавление от телевизията? Обзаложете се, че може — когато са написани от Лий Голдбърг.
@	Лий Чайлд
C$
C>
	Повече лъкатушения на интригата, отколкото в спираловидната молекула на ДНК.
@	Илейн Виете
C$

	— Аз съм вълк единак — каза Монк. — Бунтовник. Самец. Свободен електрон.
