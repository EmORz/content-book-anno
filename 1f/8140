	Три тайни. Две жени. Един Граал.
C>
	„Лабиринтът“ е своеобразен Свещен Граал: в него предание, религия, история, минало и настояще се преплитат в трогателно, увлекателно повествование.
@	Вал Макдърмид
C$
	Разказ за няколко поколения пазители…

	Юли 1209 година: в средновековен Каркасон бащата на едно шестнайсетгодишно момиче му поверява тайнствена книга, която, както твърди той, съдържа тайната на истинския Граал. Макар да не разбира странните думи и символи върху страниците, Алаис знае, че съдбата й е да опази писанието. Трябва да прояви огромна саможертва и вяра, за да съхрани тайната на лабиринта, тайна, която води началото си отпреди хилядолетия, от пустините на Древен Египет.

	Юли 2005 година: по време на археологически разкопки в планините край съвременен Каркасон Алис Танър се натъква на два скелета. Тя не може да се отърси от усещането, че в пещерата, където ги е открила, витаят силите на злото, както и от вцепеняващото чувство, че колкото и невероятно да звучи, тя разбира тайнствените древни слова, изсечени върху скалата. Твърде късно Алис си дава сметка, че е отприщила цяла поредица ужасяващи събития, над които няма власт, и че съдбата й е неразривно свързана с живота на катарите отпреди осем века.
C>
	Ребус, увлекателен като главоблъсканиците на Дан Браун, „Лабиринтът“ държи в напрежение от първата страница до последния обрат в сюжета.
@	Дениз Мина
C$
