	Джудит Бърнард и Майкъл Фейн — съпружеска двойка и писателски тандем — знаят формулата на успеха. Техни горещи привърженици са над единайсет милиона читатели по цял свят. Джудит Майкъл — новата Сандра Браун.


	Валери Стърлинг е очарователна, умна, решителна… И твърде горда. Прекалено свикнала с охолството, сигурността и парите. Абсолютно неподготвена за внезапния удар, който я връхлита… Валери изобщо не подозира какви бури сее нейното собствено минало, не знае накъде ще я отведе романът й с Никълъс Филдинг, не вижда какви страсти кипят у най-добрата й приятелка Сибил Ендърби.
	Заслепени от страст, героите на тази книга са вкопчени с такава сила в своите илюзии, мечти и амбиции, вплетени са в такива бурни и драматични конфликти, разкриват толкова силни и нестандартни характери, че срещата с тях е незабравима.
