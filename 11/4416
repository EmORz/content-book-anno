	Американецът Джон Ъпдайк е един от най-големите писатели на нашето време. Автор е на много романи, сред които изпъкват „Заеко, бягай“, „Кентавърът“, „Семейни двойки“, „Месец от недели“, „С.“ и др., на сборници с разкази и стихове, с есета. Известно и обичано в цял свят, творчеството на Ъпдайк съчетава по неповторим начин актуалността на избраните теми с елегантния, бляскав стил, което прави прочита на всяко негово произведение истинско и паметно удоволствие.

	* * *

	„Бразилия“ (1994) е забележителен роман за съдбовната любов на двама млади, родени под знойното слънце на една от най-интересните страни на планетата. В него писателят е възкресил в съвременен вариант екстаза и трагиката на легендарната обич на Тристан и Изолда. „Бразилия“ сияе като изумруд сред вече многобройните книги на Джон Ъпдайк и бележи нов, още по-плодоносен етап в неговата творческа дейност.
