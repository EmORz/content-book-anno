	След битката при Граник, когато разбива войската на Дарий Трети, Александър Македонски кръстосва Запада на Персийската империя като гладен хищник. Градовете падат един след друг в негова власт. Но когато Александър навлиза в току-що завоювания Ефес, победният ход на кампанията му е застрашен от поредица убийства. Загиват видни граждани на Ефес, носят се всевъзможни слухове, има опасност да бъде опетнено името на младия цар, който е обещал да въведе ред и законност в разкъсвания от партийни борби град. Най-вероятният извършител на убийствата е загадъчен персийски шпионин, известен само под прозвището „Кентавъра“. Един от някогашните учители на Александър е намерен мъртъв в езерцето в Дома на Медуза — къща с лоша слава, населявана някога от тайно общество на убийци. Позициите на царя пред жителите на Ефес стават все по-нестабилни, а е време за нов поход — този път към Милет, спечелил си славата на непревземаем.
	Отново трябва да се намеси лекарят Теламон — проницателният и верен приятел на Александър — за да разплете мрежата от кървави следи. Заедно с придворния магьосник Аристандър той трябва да се добере до загадъчния Кентавър, за да разбере чии заповеди изпълнява шпионинът — и дали е обикновен изпълнител или нещо по-лошо, злодей, подчиняващ се единствено на собствената си воля. Задачата им е затруднена допълнително от непредсказуемия нрав на самия Александър — великолепен актьор, той не се доверява изцяло никому, а стремежът му към власт и слава предизвиква интриги и убийства, които го следват по петите като разгневени Фурии.
C>
	„Като истински майстор на историческия криминален роман, Дохърти поднася на читателите нова умело изградена загадка, която ще ги държи в напрежение до зашеметяващия край.“
@	Буклист
C$
