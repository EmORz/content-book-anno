	Какво се случва, когато четири много различни млади жени се съберат под един покрив.
	Четири сестри, всяка от които гради професионалната си кариера в различните краища на света, се събират заедно, за да се потопят в уюта на къщата от кафяв пясъчник в Ню Йорк, да бъдат опора една на друга и на сломения си баща и да се опитат да съберат разбитите късчета на живота си, докато една от тях се опитва да излекува болното си тяло и наранената си душа. Така спонтанно започва нова глава в техния живот в шумната и оживена къща, която много скоро се изпълва със своеволни кучета, смях, сълзи, приятели, мъже… и онази открита и безусловна обич, която може да съществува само между сестри. Но докато свикват с новото си всекидневие, младите жени са принудени да се сблъскат с желанията и стремежите на всяка от тях.
	Със своята безпогрешна интуиция и съпричастност Даниел Стийл ни разказва вълнуващата история на четири сестри, които обичат, смеят се, борят се и триумфират… С невероятна смесица от брилянтен хумор и трогваща сърцето искреност, авторката ни отправя силно послание за крехкостта… и чудото на живота.
	Даниел Стийл е една от най-популярните авторки, превеждана в цял свят. Книгите й са продадени в милионни тиражи и се четат с увлечение от читателите навсякъде по света.
