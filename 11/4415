	Лорд Артър Савил е млад, богат, щастливо влюбен и единственото му занимание са развлеченията. До злощастния ден, когато на светска сбирка се натъква на един хиромант — и той му разкрива, че е предопределен да извърши убийство. Ще съсипе ли това безоблачния му живот? Възможно ли е да го избегне? Но лорд Артър е джентълмен и човек на дълга — той стоически приема съдбата си и дори решава да я улесни. Премеждията и обратите са колкото забавни, толкова и неочаквани.
	Сборникът включва още блестящо остроумната, но и затрогваща новела „Кантървилският призрак“ и други разкази.

C>
	Вашата проза е от малкото, които ме вълнуват. Нейната буреносност е съградена от същностно мечтание, тя е затрогваща чрез невъобразима интелектуална изтънченост и човечна чрез упадъчната атмосфера на красотата — това е чудо и връх в писателското майсторство.
@	Стефан Маларме в писмо до Оскар Уайлд
C$
C>
	Остроумието на Оскар Уайлд е действаща сила за обновление на света.
@	Ричард Елман
C$
C>
	Уайлд е голям мислител на опасни мисли.
@	Уолтър Алън
C$
C>
	Когато съм сред литератори и се полага да кажа нещо остроумно, никога не се осланям на себе си — прибягвам до думи на Оскар Уайлд.
@	Дороти Паркър
C$
