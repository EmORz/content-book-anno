	Английският кораб, с който разорения от хазарта лорд Марстън и прекрасната му съпруга Серена пътуват към Свети Августин, е пленен от испанците. На борда му се качва капитан Рафаел Агилера — гъвкав, елегантен и безмилостен като толедска рапира. Очите му пронизват Серена, но вместо страх, някъде отдалече, носен от вълните, до нея долита звън на китара. И заедно със старинната испанска мелодия в душата й нахлува чувството, че тя отдавна познава мъжествения корсар.
	Рафаел освобождава кораба и пленниците си, за да срещне Серена отново след четири години. И да изпълни повелята на Съдбата…
