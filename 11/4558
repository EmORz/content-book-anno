	„Ур, синът на Шам“ е фантастичен роман, който смъква от очите ни булото на елементарното виждане на света, кара ни отново и отново да се удивляваме на неограничените възможности на човека.
	На космически кораб от друга планета се ражда един ценен човек. След години той се връща на Земята и започва работа в Института по физика на морето. Сблъсква се с много остри проблеми, несправедливости и кариеризъм, трудно извоюва щастието си, но остава да живее на Земята, неговата истинска родина.
	Романът е пронизан от тревогата за днешния и утрешния свят на човечеството, което редом с прогреса трябва да опази земята ни от замърсяване и да я предаде чиста на идните поколения.
