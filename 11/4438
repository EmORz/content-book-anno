	Първият роман на Тили Багшоу, „Всичко си има цена“, бе аплодиран от критици и читатели. В новия си роман Тили Багшоу ни повежда из най-интересните столици на конните състезания в света.
	Седемнадесетгодишната дъщеря на милионер коневъд от Нюмаркет Мили Гроувс гледа с мъка как противният й по-възрастен брат става жокей и започва кариера, която би трябвало да е нейна. Забранено й е да язди заради злополука в детството, а и заради майка си, която смята, че ездата не е за дами. Но Мили е решена да осъществи мечтите си. Тогава Боби Камерън, каубой от старата школа, се появява в живота й и всичко се променя.
	Озовала се в свят на безскрупулни собственици на коне, милиардери от медиите и амбициозни жокеи, Мили трябва да разбере дали притежава нужното да стане победител — на пистата, в спалнята и най-вече в любовта.
