	От векове мистици, мечтатели и математици са се питали дали съществуват паралелни светове. Може ли цяла една вселена да съществува едновременно с нашата, почти на една ръка разстояние, но отделена от неизмерима пропаст отвъд човешкото познание? Може ли врати или портали да свързват нашия свят с техния?
	През последните пет години стъписващи открития превърнаха паралелните светове в централна тема на космологията. Революционната идея, наречена „М-теория“ — водещ кандидат за „теорията на всичкото“ — описва вселената като мехур, който се носи в много по-голямо многоизмерно пространство. М-теорията предрича, че нашата вселена-мехур може би съществува едновременно с други в „мултивселена“ на вселените.
	Написана увлекателно, на достъпен език, „Паралелни светове“ представлява завладяващ, напредничав поглед във вълнуващите възможности, които ни предлагат последните научни разкрития в космологията.
