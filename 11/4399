	Няколко дни преди откриването на монумент в памет на загиналите във Втората световна война ЦРУ получава тревожен сигнал. Специален агент Мич Рап спешно се заема със задачата да неутрализира заплаха от терористичен акт, който застрашава да изтрие Ню Йорк и Вашингтон от лицето на земята.
	Заловени са част от терористите… прекалено бързо… съмнително лесно.
	В този миг борбата между бюрократите и бойците на „тихия фронт“ достига връхната си точка. Докато администрацията и президентът обсъждат дали акцията е успешна, Мич настоява за по-решителни мерки, с което си навлича гнева на политическия елит.

	Винс Флин, наричан „краля на големите политически интриги“, отново е актуален, безмилостно точно уловил пулса на времето.
	„Денят на Апокалипсиса“ е като утрешен вестник, история, в която границата между художествена измислица и реалност е едва забележима.
C>
	— Признавам, че това е жестока страна… Племенни вождове, наркодилъри, талибани, хора, които желаят демокрация… Както и обикновени мъже и жени, дето просто искат да си живеят живота, и много задници, които им пречат да го направят. С една дума — голяма бъркотия. Но нима не си чел какво пише в Корана? Не си ли се питал как твоите „учители“ извличат омраза от книга, изпълнена с толкова много мир и красота?
	Мислиш ли, че Аллах ще прости на някой, който убие толкова много хора?
C$
