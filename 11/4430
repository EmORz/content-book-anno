	Докато тамплиерът Саймън Крос се бори за спасението на човешкия род от нашествието на демоните, хранителните запаси на хората му застрашително намаляват. За да предпази съмишлениците си, Саймън трябва да разкрие мрачните тайни на демоните и тези на своята приятелка Лея Крийзи. Секретната организация, към която Лея принадлежи обаче, няма намерение да споделя познанието си — дори при наличието на нова технология, извлечена от магическия ръкопис „Гоетия“, която би могла да помогне на Саймън.
	Уорън Шимър, обвързан с едно от най-страшните мрачни изчадия — демоницата Лилит, — е преследван от дяволски сили. Оставен без сигурно скривалище, Уорън е принуден да приеме изключителните си способности и да поведе армия от кабалисти. Демоните разполагат с всяващо ужас оръжие, което прониква в съзнанието на хората чрез сънищата им. Кабалистите, тамплиерите и ловците се събират с една и съща цел: да противодействат на демоните. Дали ще съумеят да се обединят и да спасят света от демонските орди, или ще станат жертва на човешката си природа?
