	Още като малки момичета Мак, Ема, Лоръл и Паркър са си представяли идеалната сватба. Години по-късно детските им фантазии се превръщат в реалност, когато четирите приятелки създават сватбена агенция „Обети“. С индивидуален подход и усет към детайла те организират за клиентите си великолепни сватбени тържества.
	Ема Грант винаги е мечтала за нежна романтика и изгарящи страсти. Макар около дизайнерката на украса да има много ухажори, тя чувства, че все още не е намерила мъжа на мечтите си. А дори не подозира, че той винаги е бил до нея.
	Джак и Ема са приятели от много години, но напоследък той усеща силно привличане към нея. Младата жена също отвръща на чувствата му, но двамата първо трябва да изгладят различията помежду си. Въпреки опасенията си, Ема и Джак се отдават на зараждащото се чувство, съзнавайки, че трябва да направят компромиси в името на любовта.
