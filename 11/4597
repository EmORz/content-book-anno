	Силните и страстни романи на Елизабет Адлър са завладели сърцата на читателите по целия свят. Тя майсторски преплита романтиката с напрежението и най-добрите й романи са съчетание от добър сюжет и оригиналност. В бестселъра „В един удар на сърцето“ Адлър е разкрила своята най-добра страна. Тя разказва историята на мъж, чиито грижливо пазени тайни биват разкрити, за да разтърсят света на една жена.


	Куршумите пронизват милионера Ед Винсънт, докато слиза от малкия си частен самолет „Чесна“ на летище „Ла Гуардия“. Секунда преди изстрелите, той е богат предприемач, който винаги жъне успехи, мъж, който току-що се е влюбил и се радва на живота. В следващата, той лежи безпомощен в болницата. Изпадналият в кома Ед Винсънт чува лекарите, които приказват край него, но не може да отговори. Някой се е опитал да го убие и той знае кой. Но няма как да каже на някого… или да предупреди жената, която нарича Зелда.
	Истинското име на Зелда е Мелба Елоиз Меридю — Мел — и тя е готова да се бори, за да мине край охраната, поставена пред болничната стая на Ед Винсънт. Объркана и тъжна, тя пак е силна и издръжлива, готова да застане до него и да поддържа живота му само със собствената си воля. Те не се познават отдавна. Имали са време само да станат любовници. Но тя никога не се е съмнявала, че Ед Винсънт е онова, което той твърди, че е. И все пак, когато лъжите започват да се превръщат в тъмни и мъчителни истини, тя ще открие колко много е грешала. И силният, получил знания за живота на улицата, детектив от отдел „Убийства“ Марко Камелия, семеен човек, който е като омагьосан от южняшкия чар на Мел и дългите й златисти мигли, има намерение да бъде до нея, когато тя открие истината. Не само защото иска да разреши случая, но с надеждата, че тя ще се отпусне в прегръдките му.
	Докато Мел и Марко обединяват усилията си да хванат убиеца, Мел трябва да се изправи лице в лице със смразяващата истина: за едно добре прикрито минало, за един силен враг, за собствената си уязвимост. С шокиращи обрати на сюжета и сложна характеризация на героите, Елизабет Адлър приковава вниманието на читателите. Изненадите не спират до последната страница…
