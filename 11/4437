	Лейтенант Далас е повикана на местопрестъпление, където с ужас установява, че жертвата е детектив Амарилис Колтрейн. Тя не само е работила в нюйоркската полиция, но и е имала романтична връзка с близкия приятел на Ив — медицинския експерт Морис. Далас поема случая, съзнавайки, че разрешаването му е от особено значение.
	Първоначалният оглед сочи, че детектив Колтрейн е била нападната със собственото й оръжие и е познавала убиеца си. Това кара лейтенант Далас и партньорката й Пийбоди да проучат внимателно миналото на жертвата. Те откриват, че Колтрейн е знаела опасни тайни и смъртта й вероятно е свързана със събития от миналото на Ив Далас и съпруга й.
	Неочаквано Ив получава пратка с оръжието, полицейската значка и документите на Амарилис Колтрейн, придружени със заплашително съобщение. Безмилостният убиец трябва да бъде заловен, преди да се добере до следващата си мишена — лейтенант Далас.
