	Драги малки читатели,
	Надявам се, че всички от вас, които са чели чудесната книжка „Малкия мъж“, с радост биха узнали по-нататъшните приключения на мъничкия Макс Пихелщайнер. Представете си само, в новата книга той отива на гости в кралство Бреганзона, става телевизионна „звезда“ и най-важното… Но за най-важното ще трябва сами да си прочетете, макар че заглавието на настоящата книга ви подсеща кое е то.
	За онези от вас пък, които не са имали удоволствието да прочетат първата книга „Малкия мъж“, авторът Ерих Кестнер и художникът Хорст Лемке са предали накъсо, но достатъчно ясно съдържанието й, така че и те ще знаят цялата история на нашия малък герой.
