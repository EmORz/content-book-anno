	В пътеводителя се описва историята на Ловеч — един от най-старите градове в България. Авторите отделят специално внимание на историческите и културните забележителности на Ловеч, на местата, свързани с национално-освободителните и революционните борби на населението на града.
	Разгледани са интересни туристически обекти — средновековната крепост, Покритият мост, квартал Вароша, паркът „Стратеш“ и др. Пътеводителят предлага и маршрути до забележителни места в района на Ловеч. В помощ на гостите на града са справочникът и картните скици.
	Пътеводителят е подготвен по поръчка на сдружение „Туризъм, отдих и спорт“ — Ловеч.
