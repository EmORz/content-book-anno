	Уреденото и спокойно градче Тринити Харбър е силно развълнувано от новината, че Дейзи, деликатната дъщеря на Робърт Спенсър, е прибрала при себе си Томи — бездомен сирак, който на всичкото отгоре е хванат да краде в дома й. Дейзи е убедена, че ще преодолее съпротивата на упорития си баща, обявил се за нещо като патриарх на града, на своите братя, на загрижената пасторка и на служителката от социалната служба. Тя има нужда да обича това дете, нищо, че напомня на съвременен вариант на Хък Фин. Единствената пречка е… вуйчото на Томи — Уокър Еймс.
	Полицай от Вашинтонг и корав мъж Уокър вижда в момчето шанс да създаде свое семейство. И той пътува всяка седмица до курортното градче, за да преодолее съпротивата на нежната южнячка, чийто парлив език само засилва амбицията му и… желанието за по-голяма близост.
