	В своята книга „Свещеният вертеп“ видният френски публицист Лео Таксил, известен вече на нашия читател с неговата прекрасна книга „Забавна библия“, пресъздава историята на християнството, по-точно на неговото западно разклонение — католицизма. Това е действително своеобразна история. Лицемерие, фарисейство, измама, подкупи, убийства и прелюбодеяния — ето с какво е осеян пътят на „светите отци“. Но защитниците на религията старателно премълчават тази история.
	Написана ярко сатирично, живо и увлекателно, книгата на Таксил показва истинския лик на папи, кардинали и епископи. Къде са тяхната праведност и честност? От тях няма и помен. Читателят вижда, че в църковните йерарси са съсредоточени пороците и греховете, против които те се обявяват на думи.
