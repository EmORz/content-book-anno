	„Юмрукът на Бога“ (1994) е несъмнено най-силният и амбициозен роман, написан досега от Фредерик Форсайт. Съвсем в стила на автора на „Денят на чакала“, „Дяволската алтернатива“, „Кучетата на войната“ и други негови класически трилъри, и тук Фредерик Форсайт разкрива зашеметяващи подробности за факти и събития около кризата в Персийския залив, както и за действията на различни правителства и разузнавателни централи.
	Майк Мартин, майор от британските САС, спокойно може да мине за арабин. Изпращат го със задача в Кувейт и в Багдад, след което той се спуска с парашут в иракските планини, в изпълнение на най-опасната мисия в неговия живот: откриването и унищожаването на Юмрука на Бога. Кое е тайнственото оръжие, с което Саддам Хюсейн заплашва да отнеме живота на стотици хиляди британски и американски войници; защо съюзниците не навлязоха в Багдад и не елиминираха иракския президент; кой е иракският шпионин от най-близкото обкръжение на Саддам, готов да подава строго засекретена информация на съюзниците? Фредерик Форсайт поддържа напрежението докрай и доказва по най-блестящ начин, че е ненадминат майстор на трилъра.
