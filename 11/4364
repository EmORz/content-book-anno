	Двама мъже, представители на враждуващи нации, се срещат на бойното поле във Франция. Джак Кели, капитан от австралийската армия, проявява съчувствие към германския военнопленник Паул Ман и противно на всякаква логика те се сприятеляват. Но и двамата не подозират, че миналото и бъдещето им ще бъдат неразривно свързани с едно почти неизвестно кътче от света — Папуа.
	Краят на бойните действия най-сетне настъпва и двамата войници се връщат към живота отпреди войната, само че по време на отсъствието им са настъпили събития, които завинаги ще променят световете им.
	В Австралия Джак остава сам със син, когото не познава. Бъдещето е изпълнено с несигурност, а мислите му са завладени от красивата германка, с чиято снимка никога не се разделя.
	В Германия хитлеризмът надига глава, започват да загиват невинни хора и Паул се страхува за бъдещето на близките си.
	Съдбата отвежда двамата едновремешни приятели в красива, но опасна страна, където реките от злато са легендарни като безстрашните канибалски племена и където всеки може да загуби не само парите, но и живота си.
