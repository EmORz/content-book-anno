	В малкото градче се случва нещо необикновено: завръща се младата, очарователна вдовица на нашумял в обществото мошеник. Завръща се, за да се сблъска със стена от презрение, да се задъха от присмех и злорадство. Но и за да открие нещо, което е жизненоважно за нея и сина й. Сред морето от маски на омраза се откроява само едно лице… Един мъж, който й подава ръка. За да я издърпа от тресавището на нищетата или за да й предложи сърцето си… Изборът е влудяващ. Но тя трябва да го направи. И да потъне в океана от любов…
