	Добре дошли в Госпъл, Айдахо, градче забутано някъде сред пущинака на Северозапада.
	Базираната в Лос Анджелис репортерка Хоуп Спенсър пристига в Госпъл, надявайки се да получи вдъхновение. Е, тя получава вдъхновение…
	Хоуп никога не е срещала хора като жителите на Госпъл. Тя открива, че истината действително е по-странна от измислицата… дори от измислиците в таблоидите!
	Всичко започва с драматичната среща с местния шериф Дилън Тейбър. Той не е измислен герой от някоя нейна история. Той е напълно истински… и скоро Хоуп е принудена да се изправи пред ужасната истина — тя е била без мъж прекалено дълго. Но след като научава, че в живота на Дилън някак си е забъркана холивудска актриса, Хоуп разбира, че ако им предстои бъдеще заедно, той трябва да направи едно истинско признание.
	Една скандална репортерка, един мачо шериф и… една луда любов…
