	Айзък Азимов е известен на българските читатели главно като много интересен писател фантаст. Но той е написал и голям брой научнопопулярни книги из областта на химията и биохимията. „Светът на въглерода“ е общодостъпно въведение в органичната химия, в което се предлага ясно, живо и лесноразбираемо разглеждане на много от по-обикновените органични съединения в заобикалящия ни свят. В книгата е показано как задълбочаването на познанието за структурата на въглеродните съединения — от анестетиците и антифризите до боите и парфюмите — е довело до по-добър живот за всички нас. Другите важни органични съединения, които съдържат азот, не са застъпени в тази книга. Те са обект на продължението й, озаглавено „Светът на азота“, което издателство „Наука и изкуство“ също възнамерява да издаде на български език.
	Книгата е предназначена за най-широк кръг читатели без познания по химия, но проявяващи интерес към тази наука.
