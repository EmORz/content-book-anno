	Най-големите изкушения — и най-опасните: сексът, лъжата, отмъщението. И трите дебнат по пътя на Рафаела Холанд — красива, енергична и талантлива репортерка в „Бостън Трибюн“. Тя се изправя пред тях скоро след като майка й потъва в кома, а Рафаела открива нейния дневник. След това събитията се развихрят с убийствената бързина на автомобилно рали: Дневникът отвежда Рафаела при могъщия оръжеен магнат Доминик Джовани и тя прониква на неговия частен остров в Карибите. Маркъс Девлин въвлича Рафаела в замайваща еротична игра с непредвидим край. Рафаела се страхува, че магнетичният управител на „островната империя“ и пръв помощник на Джовани изобщо не е този, за когото се представя. После някой прави опит да убие Доминик Джовани. Кой? А после някой се опитва да убие Рафаела и Маркъс. Но кой? Някой силно изкушен…