	На безлюден път някъде дълбоко в Русия американски турист се натъква на необикновен беглец — бивш американски военнопленник, който разкрива потресаващата тайна за един неподозиран свят. Това е „ШКОЛАТА ЗА МАГИИ“ — чудовищна конспирация на КГБ, насочена срещу сърцето на Америка.
	Срещу тази унищожителна съветска сила се изправят трима американци: офицер от военновъздушните сили, който извършва последния рискован полет до центъра на невероятния експеримент, красива и смела служителка от посолството, която проверява на дело идеите си за баланс на суперсилите и резидентът на ЦРУ в Москва, който, осъзнал една съкрушителна истина, прави съдбовна крачка към смъртта.