	Той е легендарна кинозвезда, кумир на милиони жени по света, мъж — символ на елегантност, чар и красота. „Имението“ е негово от 40 години. Но днес великият Купър Уинслоу научава една потресаваща новина. Той е напълно разорен. И тъй като отдавна не е играл в големи филми и няма почти никакви доходи, сега е изправен пред жестоката перспектива да продаде своя любим дом или да даде част от него под наем.
	С идването на наемателите „Имението“ се преобразява. От всеки ъгъл звучи музика, тийнейджъри скачат по мраморните стълбища, басейнът е пълен с деца, докато върволица от млади манекенки и актриси влиза и излиза от спалнята на Купър.
	Но сред този невъобразим хаос и шум се случва нещо удивително. Купър ще се превърне в човека, който никога не е бил…
