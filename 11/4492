	„Магьоснически свят“ е антология с разкази и новели на всепризнати американски майстори в жанра фентъзи. Историите в сборника открояват характерното в натюрела на всеки писател, а заедно с това демонстрират и изумителното изобилие от догадки и представи за световете на магията. Разказите са обединени от идеята за изненадващата, но неумолима зависимост на живота ни от законите на магичното.
	Неизчерпаемото въображение, шеметните преходи във времето и пространството, умело развитата фабула и лекият диалог превръщат тези истории в един „групов“ шедьовър в жанра фентъзи, който се чете задъхано и с нарастващ интерес.
