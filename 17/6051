	Ема Уотсън — блестяща изследователка и астронавт от НАСА, е на път да осъществи мечтите си. На борда на Международната космическа станция тя работи върху сложна научна програма. До момента, когато получава странна заповед от Центъра за управление на полетите: веднага да унищожи експеримент №23 с клетъчната култура Archaeon, открита преди години, до геотермален процеп край островите Галапагос. Но вече е твърде късно. Освободена от оковите на гравитацията, тази невероятна форма на живот завладява всеки жив организъм, в който попадне. При развитието си тя приема част от ДНК на жертвата и така борбата със заразата става невъзможна. Земята е изправена пред катастрофална епидемия. Спасителната мисия на НАСА до Международната космическа станция се проваля. Последният шанс на оцелелите е в ръцете на Джак Макелъм — съпруг на Ема Уотсън, също лекар и астронавт, който е изключен от космическата програма поради заболяване. Но необикновените обстоятелства изискват и необикновени решения.
	Тес Геритсън е една от най-перспективните съвременни американски писателки. За всички любители на медицинския трилър тя ще бъде едно разтърсващо откритие.
