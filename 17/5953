	__Една експлозивна поредица на борбата за оцеляване в постядрената епоха.__
	__Времето:__ 100 години след Третата световна война.
	__Мястото:__ това, което някога се е наричало Америка.
	__Семейството__ — наследниците на неколцината преживели ядрения апокалипсис, който почти е унищожил живота на Земята. В един укрепен град, известен като Дома, те се опитват да спасят цивилизацията от изчезване.
	__Тролите__ — кръвожадно варварско племе, населяващо обширната и опасна пустош извън стените на укрепения град, напада, плячкосва и унищожава всичко по пътя си.
	__Триадата Алфа__ — изпитани воини и самоотвержени защитници на Семейството — Блейд, Хикък и Джероунимо трябва да спасят пленените и изтезавани от тролите жени, които се намират в тяхното укрепление във Фокс, Минесота. В кървавата битка, която следва, триадата АЛФА трябва да приложи цялата си хитрост и военно умение срещу врага звяр, за да спаси своите жени, своята чест и своя Дом.
