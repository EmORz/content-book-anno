	Амбициозната репортерка Софи Роуз мечтае да направи успешна журналистическа кариера. За нейно съжаление й се налага да работи в малък чикагски вестник, където отразява незначителни събития. Поредната скучна задача е да вземе интервю от арогантен спортист в навечерието на градското състезание 5К.
	На следващия ден състезателят не се явява на стартовата линия. Изненадващо е намерен убит от полярна мечка в Аляска. Когато Софи разбира от местната полиция, че в дрехите на жертвата е открита нейна визитка, това разпалва любопитството й.
	Предчувствайки, че тази история ще се окаже повратен момент в кариерата й, тя заминава за Аляска. Но приятелите й няма да я оставят сама, затова я придружава агентът от ФБР — Джак Макалистър. Между Софи и Джак пламва силно привличане, но скоро им предстои да се изправят пред опасен враг, готов на всичко, за да прикрие престъпните си действия.
	В Аляска те ще се натъкнат на чудовищния проект „Алфа“, в който учени използват животни и хора за опитите си…
