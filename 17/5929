	Една сутрин репортерката Брит Шели се събужда до Джей Бърджис, детектив от полицейското управление в Чарлстън. Младата жена почти не помни как се е озовала там, но тези притеснения остават на заден план, когато разбира, че Бърджис е мъртъв.
	Джей и още трима от колегите му са се превърнали в местни герои преди пет години, когато проявяват изключителна смелост при голям пожар в полицейското управление. Те рискуват живота си, за да изведат хората от горящата сграда. Рейли Ганън е назначен да разследва причините за пожара, но не успява да доведе случая докрай. Последствията от една бурна и безпаметна нощ преобръщат живота му и той е принуден да напусне работа. Бившият пожарникар се оттегля да живее в уединение, търсейки начини да отмъсти на четиримата мъже, използвали славата си не само за лична изгода, но и за да разрушат репутацията му.
	Когато Рейли разбира за шокиращата смърт на Джей и версията на Брит за случилото се, той решава, че моментът за разплатата е настъпил.
	Разтърсваща история за корупция, предателство и отмъщение, в която двама души се изправят срещу всички в търсене на истината…
