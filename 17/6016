	Списание Пийпъл нарече „пакостливо забавно женско четиво“ последния роман на Оливия Голдсмит „Млади съпруги“. Сега кралицата на съвременната комедия на нравите поднася най-острия си роман „Лошо момче“.
	Най-добрите приятели Трейси и Джон се срещат на кафе всяка неделя, за да обсъдят окаяния си любовен живот. Трейси харесва момчета със слабост към кожени якета и поезия — класически лоши момчета, които изглеждат твърде хубави, за да бъдат истински (и обикновено са). Джон глупаво си пада по момичета, които никога не го харесват по този начин, докато не убеждава Трейси да го научи на някои от тънкостите на занаята. Отначало неохотно — в края на краищата, Джон е толкова добър, че послушно празнува Деня на майката, като закусва с четвъртата съпруга на баща си, обядва с истинската си майка, пие чай с първата си мащеха и вечеря с втората си мащеха — Трейси накрая приема предизвикателството и се хвърля в „уроците“, кръшка от работата си в Сиатъл Таймс и пренебрегва настоящото си лошо момче, Фил.
	Като спазва десетте правила на Трейси как да бъде лошо момче, „Джони“ се превръща в твърде успешен сърцеразбивач. И Трейси открива, че може би е влюбена до уши в него. Но има и не малко спънки…
	С неповторимото си остроумие, Оливия Голдсмит поднася завладяваща и невероятно смешна приказка за съвременната романтика, която със сигурност ще прикове вниманието на читателите.
