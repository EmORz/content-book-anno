	Мери Хигинс Кларк — най-ярката звезда в съзвездието на майсторите на съвременния американски трилър.
	Нийв Кърни, собственичка на моден бутик в Ню Йорк, е първата, която започва да се безпокои от внезапното изчезване на редовната си клиентка Етел Лемстън. Етел е авторка на бестселъри, известна с талантливото си перо и с конфликтния си характер. В последната си статия тя гневно заклеймява някои модни къщи, които нарушават или заобикалят законите, и разгласява, че има сключен договор за написване на книга, в която ще направи скандални разкрития за престъпленията в света на модата…
	Нийв се опитва да отгатне причините за изчезването на Етел и разбира, че и нейният живот също е в опасност…
