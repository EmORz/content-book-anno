	Джаклин Сюзан е сред най-четените авторки в историята на световното книгоиздаване. Първата й книга — „Долината на куклите“ (1966 година) държи рекорда на „Гинес“ по броя на продадените екземпляри в света. Вторият й роман („Машина за любов“ 1969 година) още с излизането си скача на първо място в топлистата на най-четените книги и остава там в продължение на цяла година. Следващите три романа на Джаклин Сюзан имат същата съдба и по този начин писателката се превръща във феномен, непознат в американското книгоиздаване — пет последователни бестселъра на първо място в листата от общо пет написани книги. „Долорес“ е последната творба на Джаклин Сюзан, сътворена една година преди ранната й смърт през 1974 година.
	„Долорес“ е историята на красивата млада вдовица на убит американски президент, която разказва за живота й след годините, прекарани в Белия дом.
