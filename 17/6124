	„Искам всичко!“ е втората книга от шесттомната поредица „АЛФ“, създадена по едноименния американски телевизионен сериал. Авторските права върху сценария принадлежат на американската телевизионна компания „Ейлиън Продъкшънс“, но първото оригинално литературно издание е реализирано не в САЩ, а в Германия — от издателство „Льове“, Биндлах. Писателят Райнер Бютнер (1948), белетризирал кинематографичния текст, е изявен в жанра на късия криминален разказ.
