	Тя е от малкото тексаско градче Бед Лак, откъдето я е прокудил лошият й късмет: суров баща — влиятелен съдия; несподелена любов с най-лошото момче в града; мъртвородено бебе, плод на една вихрена страстна нощ. Направила блестяща кариера в Ню Йорк, вече десет години тя избягва дори да си спомня за горчивото минало. Докато не започват да пристигат писма с вестта, че дъщеря й е жива. И трябва да се върне. Трябва да търси отговорите, които нито баща й, нито обществото на Бед Лак иска да даде. Да се сблъска с политически игри, финансови машинации, консерватизъм и лицемерие, дори опасност за живота. Да разчупи ужасяващото мълчание около едно злодеяние и да отвори нова страница в живота си.
