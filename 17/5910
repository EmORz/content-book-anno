	Лоръл, Ема, Мак и Паркър от малки мечтаят за идеалната сватба. Години по-късно четирите създават преуспяващата сватбена агенция „Обети“, която превръща мечтите им в реалност. Всяка от тях има своя дял в организацията на грандиозното събитие, което бележи началото на съвместния път на двама влюбени.
	Лоръл е практична, не особено претенциозна и здраво стъпила на земята. Тя е отговорна за приготвянето на изкусителни сладки вълшебства, а нетрадиционните сватбени торти са нейна запазена марка. Работата й носи усещане за удовлетворение, уют и пълноценен живот.
	Колкото до любовта — Лоръл вярва в нея, поне на теория. Тя дори знае как точно изглежда идеалният мъж — красив, умен, щедър, покровителствен и за съжаление, далеч над нейното ниво.
	Лоръл е влюбена в по-големия брат на Паркър — Дилейни Браун, адвокат и възпитаник на престижен университет от Бръшляновата лига. Тя е убедена, че Дел я възприема като по-малка сестра и дори не подозира за чувствата й. Когато обаче двамата се отдават на гореща, страстна целувка, на Лоръл й се налага да отхвърли съмненията, за да се наслади на красивия миг и да даде шанс на връзката им.
