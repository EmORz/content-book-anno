	_Холивуд, 1939 година_
	Всички са луди по танците на Анита Брукс и Прис Гарфилд — идеални партньори както на дансинга, така и в живота. Прис обаче се оженва за млада актриса, а Анита заминава за Ню Йорк…
	_Лос Анжелис, 1991 година._
	Дъщерята на Анита — Гейбриъл Лакроа, ще танцува при откриването на кабаре в стила на трийсетте години. Неин партньор ще е Кит Гарфилд, синът на Прис. Ще могат ли Габи и Кит да осъществят мечтите си в разкриващото се пред тях блестящо бъдеще?
