	_Учителят Тайсен Дешимару_ е роден на 29 ноември, 1914 г., в Япония, в областта Сага. Неговият дядо по бащина линия е преподавал джудо на самураи през периода Мейджи, докато другият му дядо по майчина линия бил доктор по източна медицина. Баща му е човек на бизнеса и като такъв бил кмет на града. Майка му — гореща последователка на будизма, го обучава в религиозен дух. Още през своето детство Тайсен среща Дзен монаха Кодо Саваки. По-късно Дешимару учи в университета в Йокохама. Заема административен пост в обществото на Митсубиши. След войната, по време на която е в Индонезия, Дешимару продължава своето обучение при Кодо Саваки, както и практикува дзадзен. Основава Институт за азиатска култура. Преди да напусне този свят, Учителят Кодо Саваки му предава щафетата и го прави свой официален духовен приемник.
	Учителят Дешимару пристига в Париж в края на 1967 г. Упълномощен е да бъде Сото Дзен представител за цяла Европа. Той установява свое доджо в Париж и основава Европейска Дзен Асоциация www.zen-azi.org.
	Иуамото Зенджи, отговарящ за Сото Дзен и президент на Японската будистка федерация, казва за него, че е: „Бодхидарма на Новите времена“.
	Учителят Тайсен Дешимару след активна дейност за разпространение духа на Будо и Дзен в Европа, неотдавна напусна този свят. Книгите му остават за съвременния читател, за да може, макар и от време на време, последният да сверява като с компас посоката на своя индивидуален кораб. Напътствията и предупрежденията на Тайсен Дешимару черпят своята сила най-вече от факта, че самият Учител Дешимару, като пребиваващ повече от 20 години в сърцето на Западна Европа, отлично познава съвременното мислене и проблеми на _модерния човек на ХХ век_.
