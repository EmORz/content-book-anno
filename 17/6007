	Джон Ъпдайк през шейсетте, Джой Филдинг през деветдесетте — върхове в световната проза.

	След „Заеко бягай“ романът „Виж Джейн бяга“ е най-вълнуващото произведение на нашето съвремие, безспорен бестселър според класацията на „Ню Йорк Таймс“.

	А всеки бяга различно…

	„Световна проза“ ще поднася на своите читатели само най-стойностните, най-значими произведения на световноизвестни писатели, издържали проверката на времето и наши съвременници.
Изключителният талант на Джой Филдинг създава главозамайващи, напрегнати, шокиращи истории за най-новото ни съвремие, преведени в почти всички страни по света.
	„Виж Джейн бяга“ е безспорен връх не само за авторката, а и за световната съвременна проза.
	Никой не предава така добре атмосферата на кошмар, в който живеят героините й.
	Джейн се оказва неочаквано в него, тя не знае нито името си, нито на колко години е, нито дори как изглежда.
	Животът й се е превърнал в загадка, в която не може да надникне. Объркана и изплашена търси своето „аз“.
	И го намира, преминала през ада на собствените си преживявания.