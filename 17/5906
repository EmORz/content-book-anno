	Историк по професия, декан на историческия факултет на политехниката в Северен Лондон, Денис Джъд е автор на дванадесет книги — биографии, исторически книги за деца, както и на една история на големите военни поражения. „Историята на Дългия Джон Силвър“ е първият му роман.
	Като дете Джъд е бил очарован от „Островът на съкровищата“, вълнувала го съдбата на героите от прочутия роман на Р. Л. Стивънсън, опитвал се да си представи миналото им. В „Историята на Дългия Джон Силвър“ Джъд е разказал въображаема предистория на „Островът на съкровищата“. „Тази книга не е подражание на известния роман на Стивънсън, нито пък негова пародия“ — споделя авторът. Тук с отлично познаване на епохата са описани младежките години и приключенията на Дългия Джон Силвър, които го довеждат до „Островът на съкровищата“.
