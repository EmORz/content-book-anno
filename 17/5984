	Лорънс Белю е преуспяващ компютърен специалист, чиято фирма е спечелила много от обществените поръчки в Атланта. Той изчезва и след няколко дни трупът му е открит в багажника на луксозната му кола. Крадецът на колата — Роланд Джарвис, е обвинен в убийството му.
	Според медиите Лора Частейн — заместник-областен прокурор, лесно би могла да изпрати Джарвис на електрическия стол. Тя обаче открива съществени противоречия в свидетелските показания и шокиращи пропуски в работата на полицията. За Лора най-голямото престъпление е невинен човек да попадне в затвора. Тъй като никой не споделя нейните притеснения, тя решава да действа сама и рискува не само работата си, но и живота си…
