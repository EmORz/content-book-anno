	Още с появата си романът „Скарлет“ — продължението на „Отнесени от вихъра“, се превърна в бестселър №1. С него Александра Рипли показа, че умее да пресъздава историята на Юга и неговите страсти по-добре от който и да било друг американски писател. В „Златните полета“ тя отново ни потапя в нова драматична сага, която не бихме искали никога да свърши.
	Подобно на Скарлет, Франческа Стандиш е родена сред блясъка и разкоша на американския Юг, които вихърът на събитията помита неудържимо. Подобно на нея тя е амбициозна и жадуваща за обич жена. Когато съдбата я среща със седем години по-младия от нея и също толкова амбициозен Нейт, тя без колебание свързва живота си с неговия. Двамата заедно успяват да изградят истинска тютюнева империя, което за тях се оказва много по-лесно, отколкото да открият пътя към собствените си сърца.
