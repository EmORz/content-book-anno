	По разказа на Питър М. Ленков и Робърт Риню.
	Джон Спартан е Разрушител, най-коравото ченге, което Лос Анджелис познава. Саймън Финикс е безжалостен психопат, крал на една опустошена част в центъра на града, подчинена единствено на страха. Изправени лице в лице, два непримирими темперамента — ето ви ситуация, която неминуемо води до разруха…
	Всичко това започва през 1996 година по време на гражданската бойна в Лос Анджелис, наречена Бунт III. Спартан, нарушавайки всички писани правила, улавя безпощадния престъпник. Но самият той попада също в затвора редом със своя заклет враг. Осъден на 70 години поправителен период в замразителна камера, Спартан споделя криогенния сън на Финикс…
	След време се пренасяме в 2032 година. Финикс осъществява невероятно бягство. Попаднал отново на мирните улици на възстановения град, той ги взривява с нестихващата си ярост. След потресаваща серия от убийства, извършени от психопата, се налага Разрушителя да бъде пуснат от замразителния поправителен дом. Той е върнат към живот и е освободен, за да се изправи срещу своя стар враг, но този път в един нов и непознат свят.
	От този момент нататък Спартан и Финикс са наясно, че бъдещето е прекалено тясно и за двамата…
