	Лара винаги е била с развинтено въображение.
	Сега обаче започва да се чуди дали не се побърква. На нормалните двайсет и няколко годишни момичета не им се явяват духове!
	Но напълно необяснимо пред Лара в образа на нахакано, властно момиче се появява току-що починалата й пралеля Сейди. Тя отправя към нея последната си молба:
	_Да намери изчезналата й огърлица, без която не може да си отиде!_
	Лара и без това си има достатъчно свои проблеми.
	Новосъздадената й компания е на път да фалира. Най-добрата й приятелка и бизнес партньорка е избягала в Гоа. А самата тя е изоставена от любовта на живота си…
	Колкото повече време прекарва със Сейди, толкова по-вълнуващ става животът на Лара и скоро той се превръща в интригуващо романтично приключение.
	Възможно ли е призракът на Сейди да й посочи решенията на нейните проблеми?
	И могат ли две момичета от различни епохи да научат по нещо една от друга?
