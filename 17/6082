	Това беше време на любов, на смях — и на опасности.
	Три осемнайсетгодишни момичета от различни националности и с доста различно обществено положение са извикани в Лондон, за да бъдат представени на обществото.
	Три дебютантки — веселата, крайно бедна Елоиз от Тексас; умната, склонна към флиртове Анжу от Париж и красивата, луда по конете Лаура от Йоркшир. И трите са незаконни деца и наследнички на последния лорд Маунтджой.
	Облечени, гримирани и фризирани умело, за да направят огромно впечатление, трите стават главна тема за разговор на лондонското общество. Но страшна тайна от миналото ще стигне до една от тях по най-неочакван начин. Разразява се скандал, когато едно от момичетата на Маунтджой е обвинено в убийство. Но кой ли е извършил убийството и дали е една от тях? И защо? И кой, в края на краищата, ще наследи парите на фамилията Маунтджой?
