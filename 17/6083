	Единствена наследница на някогашното голямо богатство, Ели Периш Дувийн разделя времето си между работата в собственото си бистро и грижите за любимата си баба. Последното, за което намира време, са мъжете.
	Дан Касиди, бивш полицай от Ню Йорк, сега собственик на западнала винарска изба, в която също така се прави вино, също е прекалено зает и няма време за любов. Или поне той мисли така. Но когато влиза в бистрото на Ели, между тях се заражда приятелство, което може и да прерасне в сериозна любовна връзка. Но привличането между тях не може да се сравнява с ужасната тайна от миналото, която може да има смъртоносни последици.
	Ели не познава Бък Дувийн, който обаче също е син на баща й, макар и незаконен. Бък е отлъчен от семейството и от обществото преди двадесет години. Настанен в нюйоркски санаториум, той е забравен от роднините си, но… Ето че се връща в Калифорния, за да предяви правата си над онова, което би могло да бъде и негово. Иска семейната къща на фамилията Дувийн, богатството и привилегиите, които са му отказани, иска всичко, което е скъпо на Лоти Периш — жената, която го е изгонила. А това включва и внучката й Ели.
