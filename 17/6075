	Агата Кристи — ексцентрична, непредсказуема и вечно интригуваща. Също като нея героите й са находчиви, оригинални и популярни по цял свят, а романите й — вечно живи.
	„Веднъж, докато миех чинии, ми хрумна идеята за една криминална случка. Така се роди «Аферата в Стайлс», която бе издадена няколко години след това.“
	Сега, осемдесет години по-късно, Агата Кристи е най-известната авторка на криминални романи в света. Нейните осемдесет романа са преведени на над четирийсет езика и са продадени в над два милиарда екземпляра. Емблематичните й герои Еркюл Поаро и госпожица Марпъл й спечелват титлата „Първата дама на криминалния жанр“.

	Стенографката Шийла Уеб открива труп на добре облечен мъж, заобиколен от пет часовника, като всеки сочи различно време. До пристигането на полицията четири от часовниците изчезват. 
	Криминалният инспектор Хардкасъл се заема с разрешаването на случая с мистериозното убийство и разпитва свидетелите — млада секретарка, случаен минувач и… сляпа жена. 
	Еркюл Поаро е помолен да открие убиеца преди полицията, но… ще има ли достатъчно време?