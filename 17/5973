	„Дневникът ма майор Томсън“ е една от най-популярните книги на съвременния френски писател Пиер Данинос. Авторът се представя като преводач на „дневника“ на британския майор Томсън и много остроумно и задълбочено съпоставя френския начин на живот на английския и французите — на англичаните.
	Под привидно шегобийния и безобиден тон се крият много неприятни и за двата народа истини. Сатирата на автора е насочена предимно към англичаните. Като уж сравнява двата съвсем противоположни според него народа, той подчертава недъзите на „Британското общежитие“, изградено с насилие и терор, и на английските джентълмени, които водят ограничен и празен живот и които се интересуват само от крикет и от колонии.
	Данинос насочва жилото на сатирата си към малобройната френска „интелигенция“, която се увлича от сюрреализма и декадентството — духовната болест на Запада.
	От книгата лъха чисто френско остроумие и топла обич към здравомислещата, свободолюбива Франция. Франция на обикновените хора, които тачат принципите на 89 г. и Декларацията за правата на човека.
