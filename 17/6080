	Животът на красивата Индия Грей взема внезапен обрат, когато една съботна утрин тя е брутално изнасилена. Като по чудо е освободена, а насилниците — наказани от представителен мъж, който се оказва съдия по подобни дела. Чаровните му сини очи я карат да се омъжи за него. Но уви, този господин е свързан с терористични организации и с Мафията за търговия с наркотици. Индия неусетно навлиза в един свят на измама, корупция и насилие. Междувременно се влюбва в местния пастор, който скоро става неин любовник. Тази връзка е единственият източник на информация за полицията относно аферите на високопоставения съдия с Мафията — до момента, когато Индия се оказва заложничка на Клана и нейният живот е поставен на карта.
	Джейн Робъртс поднася едно динамично произведение, което много умело съчетава елементи на трилър, модерен криминален роман и любовна история. Централно място в него заема съдбата на младата жена от Вашингтон.
