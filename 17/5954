	Фирмата не е голяма, но се радва на престиж и завидни успехи. Служителите й ползват привилегии и блага, за които довчерашният студент по право Мичъл И. Макдиър не е могъл и да мечтае. Умен, амбициозен и… гладен, той бързо става един от тях.
	Младият юрист получава къща, хубава кола, и интересни професионални задачи. Но зад добре поддържаната и респектираща фасада на фирмата, в която е постъпил, го дебнат неприятни изненади и страшни тайни.
	Това, което за Мич е било прекрасен сън, не след дълго става истински кошмар…
