	„Дерсу Узала“ е световноизвестна книга на знаменития пътешественик, изследовател на Далечния изток и писател В. К. Арсениев (1872–1930). Превъзходният литературен език и увлекателният сюжет, който се разгръща на фона на великолепно нарисувани картини от природата и живота на Далечния изток, с право са поставили тази книга в златния фонд на съветската географска и приключенска литература.
	А. М. Горки пише на В. К. Арсениев:
	„… прочетох Вашата книга с много голямо наслаждение. На Вас се е удало да обедините в себе си Брем и Фенимор Купър… Нанаецът (Дерсу Узала) е обрисуван от Вас отлично, за мен той е по-жива фигура от Следотърсача и е по-художествен“
