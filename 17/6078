	На читателите, жадни за красиви изживявания и силни чувства, вълшебницата Даниел Стийл поднася поредната си приказка за възрастни. Дълбоко наранена от грубостта и цинизма на първия си съпруг, твърдо решена да прекара остатъка от своя живот в уединение, двадесет и две годишната Сара изневиделица среща _него_. Запленен от нейния чар и интелигентност, херцог Уитфийлд се отказва от наследственото си право върху английския престол, за да се отдаде на честит живот с обаятелната американка. Той обсипва своята избраница с безчет накити и богатство, ала най-драгоценното, с което взаимно се даряват, е роякът прелестни деца и вярната, всеотдайна и луда любов, превъзмогваща и най-тежките житейски изпитания, устояла на примамливи предизвикателства…
