	Фицуилям Дарси е наполовина американец, наполовина англичанин. Той е един от най-добрите съдии в Меритън, но е готов да захвърли черната си мантия и да се върне към живота в английската провинция.
	Елизабет Бенет е млада и амбициозна адвокатка с многобройни ангажименти. Тя няма време за мъже и връзки, особено ако става въпрос за сексапилния, но високомерен съдия Дарси.
	Обаче в залата на съдия Дарси и при случайните им срещи извън нея започват да прехвърчат искри и двамата се опитват да се преборят с все по-силното привличане помежду си. Когато съдбата ги събира в Англия на международна юридическа конференция, адвокатката е впечатлена от съдията, съдията е сразен от адвокатката… Неизбежното се случва и те започват страстна авантюра! (За нетърпеливите читатели по-детайлните описания са след осемдесетата страница!)
	Но и пред себе си не признават, че са влюбени.
	След завръщането им в Щатите обаче етичните норми на професията ги задължават да прекратят отношенията си.
	Те са направени един срещу друг в най-трудното дело на живота им. Очаква ги дълъг процес, в който ще има или двама победители, или двама победени.
	Кой ще спечели делото — любовта или законът?
	Модерната версия на класическия роман на Джейн Остин „Гордост и предразсъдъци“ „Влюбени до доказване на противното“ е секси, смела и забавна история с интересни герои, които не само се влюбват един в друг, но ще накарат и вас да се влюбите и тях.
	Сара Анджелини е адвокат и писател. Живее в района на Сан Франциско със съпруга си Доминик, дъщеря си София, сина си Виго и двете им кучета Фродо и Санса. След като завършва Уест Виржиния Юнивърсити с магистърска степен, Сара се отказва от мечтата си да стане ветеринар, когато осъзнава, че всъщност харесва само собствените си домашни любимци. Премества се в Калифорния, за да учи право. Често изписва листове с диалози и сюжети, докато слуша разсеяно показанията на свидетелите. „Влюбени до доказване на противното“ е първата й книга.
