	С. М. е четирийсет и две годишен чистач в болница, който все още живее с майка си в село в Йоркшир.
	Социалният му живот се разиграва онлайн на уебсайта _badguysrock_. Там той следи _Albertine_, с която споделя мрачно минало, и плете своите зловещи фантазмени убийства — в повечето случаи на собствената си майка. Успоредно с историята на мъчителните отношения между майка и син се движи следата от кървавата вражда между братята, затрогващият разказ за живота на едно дете-чудо и отровната истина, загнездила се в сърцето на едно разпадащо се семейство.
	_sineokomomche_ е сложно заплетен трилър, който си служи с безкрайните възможности за дегизиране, за използване на множество самоличности и за психологическите игри, предлагани от интернет. В каскада от шеметни обрати фантазията избухва в реалния живот и предизвиква непредсказуеми и унищожителни последици.
