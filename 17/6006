	__1999 г. — едно хилядолетие от първото изследване на Америка.__
C>
	…Интересно и съдържателно изследване с несъмнена познавателна стойност. Авторът е съумял да възстанови основните тенденции в развоя на двата континента в навечерието на Колумбовото откритие, като реконструкцията на социалните процеси и явления е извършена в съответствие с методите на съвременната историческа наука.
	Трудът се чете с интерес не само защото е написан увлекателно, но и поради научните си качества на самостоятелно оригинално творение.
@	проф. д-р Йордан Николов
C$
C>
	„В едно предание на манданите се говорило, че герой от племето бил белият човек, който пристигнал в тяхната страна с кану. През тези времена, когато още нито един чужденец, бил той преселник или мисионер, не бил намерил пътя към тях, манданите разказвали за добрия спасител, за непорочното зачатие, за мъките и смъртта от вражеска ръка. Те знаели една история за Христос, която очевидно била преразказ на бибилейската притча за чудесното (приказното) нахранване на 5000 човека, вярвали в дявола, разказвали за греха на прародителката на човешкия род, за потопа, за спасилия се ковчег и за изпратения от него гълъб, който донесъл клонка от върба и т.н.“
C$
