	Пред летящия в нощта мерцедес изведнъж изниква сребърно сияние и след катастрофата в болницата Марла Кейхил не може да си спомни нищо. Защо е тук, коя е тя, кой е Алекс, кой е Ник… Марла не знае, че преди да се омъжи за Алекс е изживяла бурна любов с Ник и когато той се появява в болницата, тя не го познава, макар че сърцето й трепва. Ник решава да разследва случая и на всяка крачка се сблъсква с мистерии, с финансови машинации, с измами и лъжи; един тунел, в края на който стои убиец. Въпреки болката от изживяната някога раздяла, той е решен да опази Марла, да открие кой й е причинил това, коя е всъщност тя. А и сърцето му пак пламва в предишната страст. Към тази жена, за която не знае дали е Марла, или… Една след друга се появяват тайните от миналото, дълга броеница от грехове, грехове съдбовни, които водят до шантаж, унижения и смърт. Но в края на тунела наместо ножа на убиеца двамата срещат една нова обич, едно ново начало, едно ново бъдеще…
