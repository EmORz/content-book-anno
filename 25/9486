C>
	Най-силният, правдив и отекващ глас след Хъкълбери Фин — великолепна и страховита, книгата _Бряг край мътни води_ е шедьовър, сътворен от истински гений.
@	Дан Симънс, автор на „Ужас“ и „Хиперион“
C$
	Красивата Мей Лин мечтае да стане холивудска звезда, но мистериозен убиец отнема живота й. Нейните приятели Сю Елън, Тери и Джинкс откриват сред нещата й карта, която ги отвежда до голяма сума откраднати пари. Всеки от тях има причина да иска да избяга от тежестта на живота в американския юг, затова и с лекота стигат до плана да изкопаят тялото на Мей Лин, да го изгорят и да отнесат пепелта й в Холивуд, за да сбъднат поне част от мечтата й.
	Бягството се превръща в кошмар. Децата са преследвани както от корумпиран полицай и от безскрупулния им чичо, така и от чудовищен сериен убиец… и скоро става ясно, че най-ужасните им кошмари са на път да се сбъднат.
C>
	Да четеш Джо Лансдейл е все едно да слушаш любимия си чичо, който случайно е и превъзходен разказвач. Тази книга разглежда мрачна и странна материя, но е изключително завладяваща по начина, по който е разказана в първо лице от младата Сю Елън — един наистина светъл образ.
@	Дийн Кунц, автор на „Убежище“ и „Отвъдни очи“
C$
C>
	Джо Лансдейл е един от мрачните крале и майстори на мистерията. Заслужава името му да се споменава редом с имената на най-добрите.
@	Джон Конъли, автор на „Шепнещите“ и „Душа в пламъци“
C$
