	Александра Маринина е безспорната руска кримикралица. Авторка е на 33 романа, преведени на 26 езика. Книгите на Маринина са продадени в 35 милиона тираж в цял свят, което я превръща в най-четения и обичан съвременен руски автор. По романите й са заснети няколко телевизионни сериала, спечелили огромна популярност.


	Анастасия Каменская поема случай на убийство на млада жена, която е съжителствала с техен колега от отдела за борба с наркотрафика. Разследващите започват работа по двете най-правдоподобни версии: жертвата е удушена от таен любовник или е убита от наркопласьори с цел сплашване на приятеля й. Но когато Анастасия и колегите й събират повече информация около случая, престъплението придобива коренно различен характер. В разследването се намесва и секретна правителствена програма, целта на която е да следи и контролира работата на милицията.
	Каменская дори не подозира, че с професионалните си умения самата тя представлява интерес за ръководството на програмата. Неусетно тя е въвлечена в мащабна и опасна игра, изходът от която може да бъде фатален.
