	Победа над забравата били дневниците. Хората си отбелязвали в тях каквото вършели, за да знаят по-късно кое да помнят и кое да забравят. Толкова били доволни от себе си, че рядко съзнавали как описаното може да свидетелства някой ден срещу самите тях.
	През 2013 г. една бивша актриса е открита мъртва в собствения й апартамент.
	Няколко дни след тази неочаквана смърт един млад издател получава първия от серия анонимни ръкописи. Единственото общо между тези събрани дневници е, че в тях се споменава за кабаретната звезда Естер Бергер, безследно изчезнала през 1943 г., когато издателят Нестор Калев не е бил роден. Синовни скрупули и професионален интерес поддържат желанието на издателя да узнае истината за едно изчезване, като открие свидетелства на живи хора, чиито съдби са били свързани с Естер Бергер. В криминалния сюжет, позоваващ се на действителни събития от мрачните години на Втората световна война, участват известни лица като съпрузите Филови и Бекерле, принц Кирил, Алберт Гьоринг, цар Борис Трети. Чрез тях миналото убедително навлиза в нашата съвременност с новия софийски свят, за да разплете една сложна интрига за извършени някога престъпления, както и да извлече поуки.


	Открих Събирача на дневници случайно или поне така изглеждаше в началото. От него разбрах, че не беше важно какво си научил през живота си, а какво си запомнил.
	Паметта, според Събирача, била обаче особен инструмент и зависела от характера на човека. При някои хора тя била егоистична и изтривала всичко, което не било в тяхна услуга. Техен съучастник ставала забравата, коварна като ръждата.
	Победа над забравата били дневниците. Хората си отбелязвали в тях каквото вършели, за да знаели по-късно кое да помнят и кое да забравят. Толкова били доволни от себе си, че рядко съзнавали как описаното може да свидетелства някой ден срещу самите тях.
	Онова, което Събирачът скри от мен, беше, че той не само събираше чужди дневници, но и принуждаваше някои хора да ги пишат…


	По действителни събития.


	За корицата е използван фотопортрет на актрисата Касиел Ноа Ашер. Издателство „Ентусиаст“ благодари на актрисата за предоставения фотопортрет.
