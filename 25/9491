	Калкута, 1932 г. В навечерието на шестнайсетия си рожден ден Бен и неговите приятели се готвят да напуснат сиропиталището, в което са израснали. Очаква ги светът на възрастните — но преди да се впуснат в него, те ще трябва да се изправят срещу страшна тайна от миналото…
	Обвит в пламъци призрачен влак, отмъстителен дух, завърнал се от отвъдното, и изоставена, обгърната в зла прокоба гара, станала свидетел на смазваща трагедия — това са само някои от елементите, с които Карлос Руис Сафон изгражда този неповторим роман.
	Среднощният дворец е покоряваща история за приключения и тайни, разказана с неподражаемия стил на мрачната, но завладяваща фантазия на автора, която ще пренесе читателите в екзотична Индия. Там в града на дворците, броди неуморният Джавахал дух-отмъстител, роден от огъня…
