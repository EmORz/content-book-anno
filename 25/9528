	Серафина е млада жена, отраснала между четирите стени на малък апартамент в Трастевере. Юношеството й преминава в разходки по улиците на Рим с по-малките й сестри и импровизирани концерти за дребни монети, с които момичетата си купуват сладолед и ходят на кино.
	Ала съдбата й е подготвила изненада. Когато кинозвездата Марио Ланца пристига в Рим, Серафина неочаквано е въвлечена в неговия свят на слава, богатство и неспирни празненства и животът й е преобърнат завинаги. Разкъсвана от любов към двама коренно различни мъже, младата жена е изправена пред избор, който заплашва да погуби собственото й бъдеще.
