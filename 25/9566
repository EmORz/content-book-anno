	{img:avtor.png|Снимка на автора}
	Този човек явно обича.
	Обича разни неща. А и да пише обича. Първо писа за _The Rolling Stones_. Една малка книжка с текстове на български. И касета с песните. Да се слуша и разбира за к’во става дума. Защо са толкова велики тия пичове.
	После писа за Болница. Как се управлява (това беше сериозно).
	Сега пише за махалата. И за приятелите. И за кръчмата. И за девойки. Хубави.
	Вътре в това, което Ти държиш, има всичко. С малко тъга и шега за ония години.
	_„… Абе много пише тоя човек. Нема ли кой да го спре. Да се не разправаме после!!!“ — така каза веднъж Любо Графа. И друго каза: „Ти си пиши докторе — нема кой ’ти го чете.“_
	_„… Говорил съм с изпечени свалячи, дето достигаха до 120–140 бройки за един 40-годишен активен сексуален живот. И не лъжеха. Бяха все изпечени мъже, дето и граната да хвърлиш по тях, не се отказваха от чуждата девойка.“_
	_„… После разговорът се отплеснал дали тия жени, билкарките, били по-добри от козите, или козите, щото са кротки, са за предпочитане, дето не искат ни да ги черпиш, ни да им купуваш нещо от града.“_
	_„… После жената като преспи при теб и избега вечерта, щото мъжът й ще си дойде, а козата си е до теб редовно и постоянно. И козата не може да дума. Да може, ама не може и нема да те издаде с глупави приказки като секоя жена.“_


	Д-р Боримир Фурнаджиев — (Д-р Бари за приятелите) е специалист УНГ-Отоневролог. В свободното си време се занимава с писане на разкази, стихове и музика. Има издадени два учебника, стихосбирка, сборник с разкази но музиката му е най-силното хоби. Вземал уроци по музика при проф. Етиен Леви. Има своя рок група „ОСЕМ“ с издадени осем албума. Негови песни са изпълнявани от Борис Гуджунов, Трио Звън, американски и френски млади певци и певици. Има музикални награди на фестивали у нас — Петрич, Варна и негови песни преведени на френски и английски език се излъчват във Франция и в САЩ.
