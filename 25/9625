	Това е най-новата книга на един от най-интересните представители на т.нар. „факция“ в американската литература днес — т.е. на тенденцията към създаване на високохудожествени сплави от _факти_ и _фикция_, от действителност и белетристика. Творбите, включени в настоящия сборник, представят Труман Капоти откъм неговата най-добра страна: на талантлив писател и на внимателен наблюдател, на експериментатор и тълкувател, на тъжен „чичероне“ из климатизираните лабиринти на една преизподня.
