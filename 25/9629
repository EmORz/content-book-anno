	През 1992 година Александра Маринина, кандидат на юридическите науки и следовател в московската милиция, излиза в отпуск и решава да напише книга. Просто да опита. Така на бял свят се появява нейната героиня, също следовател, Анастасия Каменская, превърнала се в главно действащо лице на двадесет и двете й досегашни книги.


	Анастасия Каменская, старши следовател в Московската служба за борба с престъпността, се озовава на неподходящо място в неподходящ момент. В санаториума, където е отишла на почивка, е извършено убийство. Следите водят към организирана мрежа за задоволяване на извратените вкусове на клиенти, готови да заплатят щедро заснемането на няколко минути сладострастие с фатален край.
	Следовател Каменская е на ход. Принудена да играе на чужд терен, тя търси съюзник… дори и в лицето на шефа на местната мафия.
