	Дълбоко в елфическите гори расте храст, чиито листа притежават потенциала да се превърнат в най-продавания наркотик на целия континент. Огромни богатства очакват съумелия да организира разпространяването му. Неколцина търговци от заможен пристанищен град изглеждат точните хора за подобно начинание. Само едно дребно обстоятелство стои на пътя на печалбите им: елфите смятат земята си за свещена. И не се поколебават да убият всеки, дръзнал да я оскверни.
	Сред заплахата от зараждаща се война се преплитат множество интереси. Мнозина в крайморския Ейнджълпорт не са доволни от прекаления възход на търговците. Един от недоволните е и самият Лори Кинън. Друг е имитатор, вдъхновяващ се от примера на Хаерн, но преследващ неизвестна цел. Последвалите убийства принуждават Стражителя от Велдарен да напусне родния си град, за да търси отговори. А все по-силно измъчващите го съмнения тръгват заедно с него…
C>
	Бърз, яростен и удивителен.
@	Майкъл Дж. Съливан
C$
C>
	Забележителна комбинация между __Игра на тронове__, меч и магия и наситено повествование… Далглиш сглобява познати елементи по приятен и оригинален начин, който е обсебващ.
@	Publisher’s Weekly
C$
C>
	Безкомпромисна книга с интригуващи образи и сюжет, който ще ви накара да я прочетете на един дъх.
@	Fantasy Book Critic
C$


	Дейвид Далглиш живее в Мисури заедно със съпругата си Саманта и двете си деца (дъщерите Морган и Катрин). През 2006 г. завършва университета в Мисури. Понастоящем той прекарва свободното си време, предавайки на децата си неугасващата мъдрост на Марио и неговите костенуркови подскоци.
