	Гражданска война разкъсва Островното кралство. Тронът стои празен и съперниците се готвят за сблъсък. След като е измъкнал благополучно любимата си принцеса Стефани от Ролдем, Хал — вече херцог на Крудий — трябва да насочи вниманието си към защитата на древното владение, така че новият крал да бъде определен от Събранието на лордовете, а не от правото на силата.
	Но най-голямата заплаха може би се намира извън властта на хората. Някъде в планините Сиви кули се надига нещо, което не е от този свят. За да бъде избегната катастрофата, ще е нужно сключването на съюзи между смъртни врагове.


	След двайсет и девет книги Реймънд Фийст ни предлага коронното постижение в знаменитата си кариера: „Краят на магьосника“, последната част от „Войната на Хаоса“ и кулминацията на невероятния цикъл за Войната на разлома.
