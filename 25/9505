	Бъдещето на Саманта изглежда сигурно — в най-голямата юридическа фирма на Уолстрийт я очаква бляскава кариера. Но разразилата се финансова криза изхвърля нея и безброй млади адвокати на улицата. Единственият шанс на Саманта да се върне във фирмата, е да работи цяла година без заплащане в неправителствена организация.
	Тя напуска Манхатън и се озовава в Брейди, Вирджиния, дълбоко в Апалачите. Градче с население 2200 души и една служба за правна помощ, на която разчитат бедните хора в района. Тук Саманта влиза за пръв път в съдебната зала, завежда дело, защитава клиенти и се сблъсква с враждебно отношение. Натрапниците не са добре дошли. Брейди крие много тайни. Въгледобивните компании унищожават природата, нарушават законите, насаждат страх.
	А когато един адвокат загива при странни обстоятелства, Саманта разбира, че е попаднала в опасен свят. Но тя е боец и няма да се откаже лесно от битката.
