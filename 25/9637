	Александра Маринина е безспорната руска кримикралица. Авторка е на 33 романа, преведени на 26 езика. Книгите на Маринина са продадени в 35 милиона тираж в цял свят, което я превръща в най-четения и обичан съвременен руски автор. По романите й са заснети няколко телевизионни сериала, спечелили огромна популярност.


	В колата си е взривена Елена Дударева — собственичка на преуспяваща туристическа агенция. Следователите по случая не могат да установят причините за убийството. В хода на разследването те стигат до почти слепия младеж Артьом, който е разговарял с убиеца и въпреки че не може да опише външността му, е запомнил гласа му и музиката, която е слушал. Анастасия Каменская е изправена пред моралната дилема дали да въвлече младия мъж в разрешаването на случая, защото може да изложи живота му на опасност. Търсейки поръчителя на убийството, тя попада в омагьосания кръг от семейни изневери и болезнена ревност, търговия с наркотици и пиратски записи. За да стигне до убиеца, се изисква да надмогне логичните на пръв поглед обяснения.
