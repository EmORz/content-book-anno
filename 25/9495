	В незабележимото, но красиво и обвито в мъгла градче Норт Хемптън, времето сякаш е спряло и всичките му жители водят тихо и спокойно съществувание. Трите жени от семейство Бошан — Джоана и двете й дъщери Ингрид и Фрея, пазят стара тайна — те са безсмъртни древни създания, които хората наричат ту магьосници, ту валкирии… Но и трите са принудени да се подчиняват на наказанието си — забрана, наложена им от Белия съвет, която не им позволява да използват даровете си.
	Но тяхна стихия винаги са били… магиите. Джоана може да върне в света на живите мъртвец. Ингрид има дар да „вижда“ в бъдещето и умее да връзва възелчета, които помагат за всичко — от безплодие до изневяра. А непокорната Фрея може да ти забърка невероятен елексир, който ще облекчи страданията и ще ти върне любовта. В продължение на векове и трите стриктно са спазвали наказанието си, подтискайки магическите си способности. Само че на Фрея това се отдава все по-трудно — годежът й с Браян Гарднър наближава, а тя има сложна романтична връзка с неговия брат, Килиън.
	Скоро Джоана и Ингрид също се сблъскват с неочаквани дилеми и трите жени разбират, че няма да могат още дълго време да потискат способностите си. Затова вадят вълшебните си пръчици, изтупват праха от древната книга със заклинания и започват да помагат на всички, които имат нужда от малко и невинно вълшебство в живота си.
	Но лошите предзнаменования не закъсняват. Тъмните и тайнствени сили на злото се опитват да унищожат Норт Хемтпън, който държи заключена портата между двата свята — на боговете и на хората. Затова и на трите ще им се наложи да използват цялата мощ на магията си, но забраната все още тегне над тях и те ще имат нужда от помощ в борбата срещу невидимото зло…
