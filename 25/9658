	Покрусена от загубата на братята си, младата шотландка Маги МакБлар е решена да сложи край на дълго проточилата се вражда, отнела живота на толкова воини. Тя убеждава жените от своя клан да откажат на мъжете си всякакви грижи, докато не прекратят безсмислените кръвопролития. Твърдо уверена в правотата на действията си, Маги устоява на обвиненията и нападките им… докато мъжът, в когото е влюбена от дете не се завръща у дома, за да я спре.
	За Брейдън МакАлистър се говори, че може да покоси врага с един удар и всяка жена с една-единствена целувка. Подтикван от мъжете, той се нагърбва със задачата да откаже Маги от глупавите й планове за осигуряване на мир. Но Маги е имунизирана срещу чувствените опити на Брейдън да я спре и скоро намеренията му се обръщат срещу него. Изведнъж клетвата, която е дал на себе си преди толкова време, никога да не отдаде сърцето си на някоя жена, е разклатена от привличането помежду им…
	Ще успее ли Брейдън да опази душата си от пагубната омая на любовта… или Маги ще покори гордия шотландец?
