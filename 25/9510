	Готически мистерии в свят, изтъкан от светлини и сенки, очакват читателя в третия роман от жанровата юношеска трилогия на Карлос Руис Сафон.
	Франция, 1937 година. След смъртта на баща си четиринайсетгодишната Ирен Совел напуска Париж, за да заживее в идилично градче на Нормандския бряг, където майка й Симон е приела службата на икономка в имението на Лазарус Жан.
	Загадъчният майстор на играчки Лазарус живее като отшелник в компанията на механичните си творения. Странни светлини проблясват сред мъглите край малък остров с изоставен фар. Случайно намерен дневник разбулва отдавна погребана тайна… В едно вълшебно лято в Синия залив Ирен и нейният приятел Исмаел ще се изправят пред призрачна сянка от миналото, преди да бъдат разделени от сянката на войната.
