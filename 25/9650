	Историята на човечеството като филм? А нашият живот — като кратък клип във филма?
	Има истории и личности в Библията, които са емблематични за различни житейски ситуации и човешки качества. За тях, толкова популярни, но същевременно непознати, се разказва на тези страници. Историите на Адам и Ева, Авраам, Исаак и Яков, Йов и Давид — и накрая Христос — оживяват в нашето съвремие с много свеж хумор и самоирония, пречупени през личните преживявания на автора.
	Забавни и мъдри, тези разкази ни провокират да спрем за момент и да се замислим за наистина важните неща в човешкия живот.
