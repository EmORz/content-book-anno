	Приказка или реалност?
	Минало или настояще?
	Четете… Изкуството да побеждаваш*.
	[* Българското издание се възпроизвежда по „Исторически записки“ („Ши Джъ“) на китайския историк Съма Цян. — Бел.ел.кор.]
	Зад ефирната повръхност на този трактат се крият изворите на човешката мъдрост. В живота винаги има победители и победени. Гласът на Сун Дзъ отпреди 23 века разкрива стратегията на победителя не само на бойното поле: но и в живота.
	И не оставяйте лъковете, стрелите и бойните колесници да ви заблудят. Вникнете във философията на древния мъдрец и военен мислител и ще откриете един нов свят, толкова древен, колкото и съвременен.
	Свят, в който всички искат едно — да победят: но като че ли само Сун Дзъ е прозрял истината.
	Защото да спечелиш сто победи в сто битки не е върхът на изкуството. Върхът на изкуството е да победиш врага без бой.
	Непобедимостта зависи от теб самия; уязвимостта на противника — от него самия.
	Следователно тези, които владеят изкуството да побеждават, могат да станат непобедими, но не могат да направят противника си наистина уязвим.
	Ето защо казват, че човек може да знае как да победи, но не може да го стори със сигурност.
	С тази книга вие не само ще се пренесете в един необикновен свят, с нея вие ще усетите вкуса на ПОБЕДАТА!
