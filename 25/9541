	Конър О’Дуайър се гордее с историята на рода си, съчетала в себе си ирландски поверия и магията на Тъмната вещица. Той живее в живописното графство Мейо с обичната си сестра Брана. Там братовчедка им Айона среща любовта на живота си и се научава да владее магията. Брана, Конър и Айона, заедно с приятелите им от детинство, образуват неразрушим кръг. Кръг, който се подготвя да унищожи злия магьосник Кеван завинаги.
	Мийра и Брана са най-добри приятелки, по-близки и от сестри. Мийра е силна и независима жена, която не вярва в любовта. Но не може да отрече чувствата, които изпитва към красивия, добър и великодушен Конър. Младият мъж притежава изключителната дарба да общува със соколи. Тя му помага да ръководи школата за разходки и лов с величествените птици, които привличат тълпи туристи.
	Мийра се страхува, че чувствата й към Конър ще разрушат дългогодишното им приятелство. Една неочаквана страстна целувка обаче преобръща живота и на двамата.
	Но злото, приело формата на вълк, се спотайва в гъстите гори на Мейо. Усвоил магията на сенките, Кеван изчаква своя миг да нападне братовчедите О’Дуайър. И да им причини болка, наранявайки хората, които обичат…
