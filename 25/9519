	В рамките на една любовна история може да има от всичко. Целият живот се „случва“ в хода на едно запознанство — влюбване — опознаване. За героя на „Още един ден“ случайна непозната от трамвая ще се превърне в ежедневна мимолетна среща, после — в блян, а когато се осмели да я последва, двамата ще започнат странна любовна игра с краен срок, която ще ги накара да преминат границата на „аз“ и да навлязат в плашещата територия на „ние“. Дали да се обвързваме, дали да имаме деца и от кого, какво търсят мъжете у жените и какво търсят жените у мъжете, защо невинаги успяваме да бъдем себе си — тези „въпроси на века“ са поставени и разгледани с лекота и хумор от позицията на опита. Отговорите ги дава животът, когато се осмелим да го живеем наистина.
