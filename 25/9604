	Романът „Съпругата на доктор Ханаока“ от Савако Арийоши е рядко съчетание от четивност и информативен заряд.
	Историята на едно японско семейство от миналия век е разказана на един дъх чрез привидно обикновената съдба на Кае — чувствителна, но по японски жертвоготовна жена, съпруга на известен лекар, който първи в света успешно прилага приготвена от него упойка и извършва сложна хирургическа операция.
	Традиционните отношения в японското семейство, сблъсъците на характери и на стремежи избледняват пред голямата цел, която обединява семейството — успеха.
	Но колко е висока тази цена, измерена в непостигнати мечти, самоотречение и самота?
