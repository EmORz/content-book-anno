	Някои места имат необикновена притегателна сила. Сякаш крият нещо магично за хората, които ги посещават и обичат.
	Кейт се завръща на мястото, от което пази прекрасни спомени — ваканционното селище „Изгубеното езеро“, собственост на леля й Аби. Тук тя е преживяла най-хубавото лято в детството си, първата любов, първия опит за целувка.
	Сега Кейт се надява, че ще излекува нараненото си сърце, а осемгодишната й дъщеря ще изживее пълноценно своето детство. Но „Изгубеното езеро“ изобщо не е такова, каквото го помни. А Аби е принудена да го продаде.
	Когато Кейт решава да върне магията, скрита в него, разбира, че не само тя е изживяла незабравими моменти на това някога приказно кътче. Местните също не желаят да се разделят с „Изгубеното езеро“. Сред тях е и детската любов на Кейт — Уес, с когото тя се среща за първи път след толкова години…
	Сара Адисън Алън ни въвлича в омагьосваща история за любовта и надеждата за ново начало. Романът е истинско изкушение за почитателите на „Градина на желанията“ и „Тайна с цвят на праскова“.
