	Вега Джейн никога не е напускала родното си село Горчилище, но това не е нещо необичайно — никой никога не напуска Горчилище.
	Всичко се променя, когато вижда своя ментор и приятел Куентин Хърмс да бяга в забранената зона на Мочурището, където обитават страшни зверове. Преследван е от членовете на Съвета и от техните безмилостни кучета.
	Мистериозното бягство на Куентин подтиква Вега Джейн да потърси отговори на неудобни за Съвета въпроси, а това я отвежда до разкрития за машинации от миналото, които разбиват представите й за света. Родното й място се оказва задушено от интриги и тайни, прикривани зад паравани от лъжи и заблуди.
	_Довършителката_ е едно невероятно приключение, изпълнено с опасности, напрежение и неочаквани обрати в духа на шедьоври като _Властелинът на пръстените_, _Хари Потър_ и _Игрите на глада_, от които авторът на бестселъри Дейвид Балдачи е черпил вдъхновението си.
C>
	До утрото можеш да стигнеш само през сенките.
@	Дж. Р. Р. Толкин
C$
C>
	Та аз понякога съм вярвал на цели шест невъзможни неща още преди закуска.
@	Луис Карол
C$
C>
	Лицата, искащи да намерят тук ученост, ще бъдат съдени; лицата, напиращи да открият смисъл, ще бъдат заточени; лицата, надяващи се да изровят някоя алегория, ще бъдат пратени в манастир.
@	Авторът
C$
