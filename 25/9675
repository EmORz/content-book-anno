	Като най-добра преводачка в британското посолство във Вашингтон, Нони Литайтър е добре запозната с много езици, но като очарователна млада жена, красавицата с гарвановочерна коса е напълно незапозната с езика на любовта. Когато привлекателният, изискан и опитен актьор Йорк Деланд се появява в живота й, тя изобщо не подозира, че той ще бъде най-добрият учител, който ще я направи жена.
	Сега, когато Нони вече не е девойка, тя се чувства по-уязвима от страна на мъжете. Защо зад безупречното държание на английския аташе Хенри Девиниш тя долавя някаква прикрита враждебност? Защо подозрително любезният французин Дюк дьо Шеванел толкова много иска да знае за нейните инвестиции? Сега, когато е изгубила своята невинност, задължително ли е да се откаже от оптимизма си, от гордостта си, от бъдещето си?
