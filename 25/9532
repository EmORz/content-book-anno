	Дерек Кейн е обвинен и осъден за кражбата на три безценни картини. Мечтите на съпругата му Бриана са изпепелени. След внезапната смърт на Дерек в затвора тя се връща в градчето Ейнджълс Бей заедно със сина си, решена да докаже невинността на съпруга си и да намери изчезналите картини. Не я разколебават дори доводите на Джейсън Марлоу, полицай и някогашен приятел на Дерек, който го е изпратил в затвора. А когато с Джейсън неочаквано се влюбват един в друг, Бриана трябва да избира между миналото и настоящето, между истината и лъжите. Защото нищо не е каквото изглежда… Тайната ще остане неразкрита до последния момент.


	_Щом хвърчилото полетя, сякаш и тя се издигна с него. Беше невероятно чувство на волност. Не си спомняше кога за последен път е поглеждала нагоре, кога за последен път е мечтала. Вятърът се виеше около нея и я обгръщаше с любов. Долови гласове, шепнещи във въздуха, и у нея изникна абсурдната мисъл, че ангелите пеят. И някъде в този хор позна гласа на Дерек, сега по-щастлив, а не изпълнен с горест и вина; извисяваше се с любов и надежда. „Дойде време за твоите мечти, Бриана. Нека бъдат големи, нека бъдат дръзки, нека се сбъднат.“_
