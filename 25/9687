	Една жестока и фантастична мистерия, заплетена преди векове!
	__Миналото__: Векове наред ръкописът на Войнич си остава загадка. Изгубеният магически дневник на Карл Густав Юнг съдържа ключа към разкриването й. През 1940 г. в Ориент Експрес Юнг се сблъсква с един от водачите на нацисткото окултно общество „Врил“, който е готов на всичко, за да овладее мощта на ръкописа — КЛЮЧ КЪМ ФОНТАНА НА МЛАДОСТТА.
	__Настоящето__: Мисията за отстраняването на Ал Даджал, хладнокръвен главорез, отговорен за нечуван геноцид, е възложена на майор Броди Девлин и неговата специална част „Омега“. Насред Сирийската пустиня екипът на Девлин се натъква на злокобен експеримент в областта на генното инженерство. В същото време красивата, но корава като камък археоложка д-р Блеър Кели провежда разкопки в Близкия изток. Тя спасява сирачето Уенди от лапите на извратения убиец Ал Даджал. По време на невероятните събития след тяхното бягство става ясно, че Блеър е келтска първожрица, а Уенди — дете с изключителни способности. С помощта на древното познание на друидите Блеър трябва да декодира ръкописа на Войнич. Но шифърът от дневника на Карл Юнг разкрива драматична тайна от детството на Блеър, както и странната й връзка с детето.
	ЗА ДРУГИТЕ ТОВА Е ПРОКЛЯТИЕ… ОГЛЕДАЛОТО НА ДЯВОЛА. След като братът на Блеър е отвлечен в Лондон, археоложката и Девлин се сблъскват с коварна неонацистка конспирация. Индиго децата — Уенди и Изгубените момчета — са затворени и изследвани като уникални екземпляри, основоположници на бъдещата господарска раса. Група безмилостни престъпници напада дръзко Британския музей, за да обсеби ръкописа на Войнич и кристалните черепи, необходими за разгадаването на мистерията. Използвайки Блеър като примамка, Девлин и екипът му се впускат стремглаво в една заплетена преди столетия жестока и фантастична история.
