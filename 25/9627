	Университетските неволи на младата преподавателка Боряна Андреева са цяла Менделеева таблица: мъжът на сърцето й би обърнал повече внимание на празна мензура, научният й ръководител е забягнал в Германия, а студентите й се оказват дяволи. От Ада. Нямат брой жертвите, които правим за професията, а любовта понякога се получава по химичен път.


	„Групата от Ада“ е един от 72-та романа, участвали в предаването „Ръкописът“ по БНТ1.
C>
	„Книга, способна хем да те разсмее (ама едно такова нервничко), хем да те разплаче тук-там, хем да те умопомрачи на моменти; творение адово на дяволски талантлива авторка.“
@	Елена Павлова, писателка, подвизавала се в света на книгите-игри и с псевдонима Върджил Дриймънд.
C$
C>
	„Необичайните приключения и неволи между Ада и Земята на една изтормозена химичка, разказани по изключително забавен начин. Понякога човек се нуждае от група дяволи, за да се отърси от лошото в себе си и да придобие самоувереността да реализира мечтите си.“
@	Петър Атанасов, SciFi.bg
C$


	Снежана Ташева е физик, авторка на фантастични разкази. Има публикации в алманах „Фантастика“ и списание „Тера фантастика“. Хоноруван преподавател по физика в ТУ София и преводач на свободна практика.
