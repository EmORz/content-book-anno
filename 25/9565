	_Втора част на превърналата се в бестселър трилогия „Легендата“, преведена на 26 езика_

	Най-издирваният престъпник в страната Дей и феноменът Джун успяват да избягат от Лос Анджелис. Но когато пристигат в Лас Вегас, се случва немислимото: Електор Примо умира. Републиката остава в ръцете на сина му, младия и неопитен Андън. Колониите и бунтовническата група Патриотите се опитват да се възползват от нестабилното положение на републиката, за да я превземат. Дей и Джун намират убежище при патриотите, които им обещават помощ и закрила. Но при едно условие: да убият новоизбрания Електор.
	Това е единственият им шанс да останат живи и да спасят по-малкия брат на Дей — Идън. Както и възможност да обединят народа и да му дадат право на глас. Постепенно обаче Джун осъзнава, че новият Електор няма нищо общо с жестокия си баща. Ами ако Андън олицетворява новото начало, от което републиката така отчаяно се нуждае? Ако революцията доведе до загуба, гняв, ненужно пролята кръв и смърт? Ако патриотите допускат огромна грешка?
	Джун и Дей започват да се съмняват в мотивите на бунтовниците. Превърналото се в легенда момче и феноменът на републиката решават да вземат нещата в свои ръце. Преди неволно да са се превърнали в пионки в най-ужасяващата политическа игра. Преди да е станало прекалено късно.
