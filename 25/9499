#	Втора част от поредицата „Метрозоната“

	Добре дошли в Метрозоната! В момента имаме технически проблеми и се сблъскваме с крайни прояви на насилие. Моля, докладвайте на остатъците от властта за всичко, което ви се стори подозрително.

	__Теорема:__ Петрович има много тайни.
	Доказателство: Първо, например как да създаде антигравитация. Второ, той е скътал разумна компютърна програма на скрит сървър — същата програма, която преди няколко месеца едва не унищожи Метрозоната.

	__Теорема:__ Градът се разпада.
	Доказателство: Хората от Външната зона искат онова, което притежават гражданите на Метрозоната. А сложат ли ръка върху него — да го изравнят със земята. Сега, когато сърцето на града е разрушено от Новия джихад на машините, Външните най-накрая съзират своя шанс.

	__Теорема:__ Тези събития са свързани помежду си.
	Доказателство: Някой се опитва да убие Петрович и за да го направи, е готов да потопи целия град.
C>
	„Дребен, безсмъртен, симпатично досаден, Петрович крачи в пълно снаряжение под неоновите светлини на Лондон като излязъл от класическо аниме.“
@	Джон Гримуд
C$
