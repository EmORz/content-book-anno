	Роман, зареден с очарованието на незабравимия Форест Гъмп.
	Исабеле внезапно се събужда в хамака си на морския бряг на Масатлан — едно диво същество с рошава коса я гледа втренчено.
	Момиче, което благодарение на обичта и търпението на Исабеле ще се научи да говори, да чете и пише. Ще учи в университет, макар че ще се провали на повечето изпити, а после, изненадващо за всички, ще застане начело на бизнес, който носи милиони.
	Карен Нието е едно от най-чудатите същества, които някой е виждал. Но се превръща в невероятно успешна бизнес дама, която стъписва всички с простотата и гениалността си. Тя се гмурка, стриже косите си до кожа, облича се нехайно, пътува без багаж, не умее да лъже, дори в любовта общува с езика на цифрите. Тя е човек, който вижда реалността такава, каквато е, а не такава, каквато иска да бъде.
	„Момичето, което плуваше с делфини“ е модерна притча, изпълнена с болезнена мъдрост, която всеки притежава, понякога, без да подозира.
	Книга от онези, които превземат сърцето!
