	През 1992 година Александра Маринина, кандидат на юридическите науки и водещ специалист по анализиране и прогнозиране на престъпността, написва първия си роман.
	След пенсионирането си като подполковник от милицията се отдава изцяло на литературната си кариера. Досега е продала над 37 милиона екземпляра от книгите си, което я превърна в най-продавания руски автор днес.


	Счупено огледалце върху гърдите на жертвата, откъсната от ухото обица — това прилича на визитната картичка на убиец. Кой е удушил две възрастни жени в провинциалния град Томилин — маниак, обсебен от злокобните легенди, които витаят около имението на Вяземски, или е намесен умел имитатор?
	Всички версии на разследващите стигат до задънена улица. Единствената връзка между двете жертви е членството им в местния луксозен клуб за пенсионери в имението.
	Собственикът на клуба решава да наеме частен детектив да разреши случая. Така Анастасия Каменская се озовава в Томилин. След пенсионирането си тя вече работи в детективска агенция и това е първият й случай на новото поприще. Представяйки се за социален психолог, тя разговаря с обитателите на имението и систематизира фактите. Инстинктът й подсказва, че случаят е далеч по-заплетен, отколкото изглежда на пръв поглед. Когато тайните излязат наяве, истината за убийствата ще шокира жителите на градчето.
