	Ангъс Маккей е вампир от почти петстотин години и рядко нещо или някой го изненадва. До срещата му с Ема Уолъс. Само един поглед към привлекателната агентка от елитния екип „Колове“ на ЦРУ е достатъчен, за да накара Ангъс да спре търсенето си. Но скоро открива, че тя е убиец на вампири, чиято цел е да унищожи „чудовищата“, причинили смъртта на родителите й. И работата на Ангъс е да я спре.
	_Добрият вампир е мъртъв вампир._ Това е девизът на Ема и тя е посветила живота си на унищожаването на неживите. А сега Ангъс Маккей иска да я убеди в друго. Разбира се, той е сексапилен воин, шотландец с акцент, килт и меч и изглежда сякаш е слязъл от корицата на любовен роман, но също така е и един от тях. И работата на Ема е да го убие.
	Войната е в разгара си, но ще приключи само ако единият от двама им бъде унищожен… или ако заедно се предадат на страстта за векове…
