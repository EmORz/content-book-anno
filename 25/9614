	Когато Китай открива, че безценният дар, предназначен за император Наполеон — драконово яйце, е попаднал в британски ръце, разгневена китайска делегация се отправя на мисия, за да си върне Темерер. Но капитан Уилям Лорънс отказва да се подчини и единственото компромисно решение е да придружи Темерер до Далечния изток. На борда на „Преданост“ двамата се отправят на дълго и изпълнено с интриги, тайни и неподозирани рискове пътешествие. Когато се озовават в китайския императорски двор, те се изправят пред шокиращи открития. Какъв е произходът на Темерер и защо е бил изпратен в Европа? Ще успее ли Лорънс да се противопостави на надвисналата над него и безценния му дракон опасност? Наоми Новик предлага на любителите на дракони и морски битки едно вълнуващо пътуване на Европа от 19 век към непознатия Изток.


	Наоми Новик е родена в Ню Йорк през 1973 година. Първият й роман „Драконът на Негово Величество“ е преведен на 23 езика. За него тя е отличена с наградите „Джон У. Кембъл“ за най-добър писател-дебютант, „Комптън Крук“ за най-добър дебютен роман и „Локус“ за най-добър дебютен роман. Участвала е в разработването на компютърната игра „Neverwinter Nights: Shadows of Undrentide“. В момента работи над седмата част от поредицата за Темерер.
