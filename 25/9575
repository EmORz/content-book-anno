C>
	Най-смешният сериозен писател или най-сериозният хуморист.
@	Лос Анджелис Таймс Бук Ривю
C$
	Кърт Вонегът (1922–2007) е американски писател, романист и сатирик, които се изявява и в сферата на изобразителното изкуство. Роден е в Индианаполис, следва в Корнелския университет в Итака, щата Ню Йорк, занимава се с журналистика, преди да влезе в редиците на американската армия, участвала във Втората световна война. Писателят е жив свидетел на бомбардировката над Дрезден през 1945 г. (взела над 60 000 човешки жертви), където е военнопленник. Това става повод и за написването на един от неговите бестселъри, „Кланица 5“. Вонегът е прочут с оригиналния си творчески стил и чести нецензурни заигравания с думи, контекст, та дори и с рисунки в книгите си (например в „Закуска за шампиони“). Езикът му е на достъпно за всички социални слоеве ниво, като същевременно е невероятно увлекателен и неклиширан, спечелвайки си определението „вонегътизъм“. В произведенията си Вонегът интегрира научнофантастични елементи като пътуване във времето, а много от героите му се появяват епизодично или трайно в различни негови творби. По думите на Греъм Грийн, той е „един от най-добрите живи американски писатели“.
	„Цветница“ е автопортрет на един американски гений. Вонегът пише с увлекателно остроумие и проникновена мъдрост за любимите си комедианти, кънтри музиката, един мъртъв приятел, един мъртъв брак и разни дребни случки от твърде човешкия му житейски път. От това произведение се носи необикновеният глас на Вонегът — вълшебният звук на един роден разказвач, който ни омагьосва с истината.
