	Париж, Лос Анджелис и светът на модата са пъстрият декор на завладяващия разказ на Даниел Стийл за известна дизайнерка, която с талант и предприемчивост постига всичко, освен възможността да промени миналото си и да повярва в любовта.
	Тими О’Нийл е символ на комфорт и шик. Тя успява да изгради могъща бизнес империя, която е най-голямото й творение и смисъл на живота й.
	Но се оказва, че в добре подредения си и строго контролиран свят Тими О’Нийл не може да се предпази от магията на любовта. Съдбата й устройва капан в Париж по време на седмицата на модата. Внезапно заболяване става причина в живота й да влезе един французин. Отначало Тими и Жан-Шарл Верние са само пациент и лекар. После стават приятели и си кореспондират от безопасно разстояние между Париж и Лос Анджелис. Има хиляди причини да поддържат дистанцията помежду си. Докато внезапно от приятелството захвърчават искри и огънят пламва.
