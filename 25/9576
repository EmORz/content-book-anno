	__Новото разследване от поредицата за детектив Корморан Страйк__
	Когато писателят Оуен Куин изчезва, съпругата му се обръща за помощ към частния детектив Корморан Страйк. В началото тя решава, че мъжът й се е уединил някъде за известно време — нещо, което се е случвало и друг път, и умолява Страйк да го открие и върне у дома.
	В процеса на разследване на повърхността изплуват не една и две възможни причини за изчезването на Куин, макар жена му да не ги осъзнава. Писателят току-що е завършил ръкопис, който прелива от отблъскващи портрети на негови познати. Оказва се, че евентуалното му публикуване би могло да съсипе живота на мнозина и че не са малко хората, способни да се „разплатят“ за това. После намират Куин брутално убит при странни обстоятелства и това поставя началото на яростна надпревара с времето, с цел издирване на безмилостния престъпник и разкриване на мотивите за деянието.
	Неустоимо криминале с обрати на всяка страница, „Копринената буба“ е втората поред книга от възторжено посрещнатата криминална поредица на Робърт Галбрейт с главни действащи лица детектив Страйк и неговата находчива асистентка Робин.


	Робърт Галбрейт е псевдоним на Дж. К. Роулинг, авторка на знаменитата поредица за Хари Потър и на романа „Вакантен пост“. „Копринената буба“ е вторият роман от нашумялата поредица с главен герой Корморан Страйк. Първата книга, „Зовът на кукувицата“, беше издадена през 2013 г.
C>
	Динамичен, напрегнат трилър… Робърт Галбрейт се откроява като най-свежото и предизвикателно перо в този жанр: романът е отчасти твърд, донякъде сатиричен, малко язвителен… Останалото е романтика.
@	Уолстрийт Джърнъл
C$
C>
	Още един обсебващ детективски роман, в който звездата на Корморан Страйк изгрява за втори път. Роман, който наследява заслужено миналогодишния хит „Зовът на кукувицата“. Наситен с проницателни наблюдения и хапливо остроумие, „Копринената буба“ ангажира вниманието с чудесния си ритъм, интрига, персонажи.
@	Пийпъл
C$
