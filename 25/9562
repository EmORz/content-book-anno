	Изминали са пет години от нощта на огън и кръв, в която Арон Фелхорн е погинал безвъзвратно. През тези пет години войната между гилдиите и Трифектата е навлязла в застой, но това не е позволило на престъпниците да отдъхнат — почти всяка нощ неколцина от тях умират, посечени от мъстящия Хаерн.
	Десетилетният конфликт припламва отново, когато синът на един от първенците на Трифектата бива отвлечен. И докато към Велдарен се стичат наемници, събирани за мащабен удар срещу престъпния свят, Хаерн прави все по-отчаяни опити да върне на града заслуженото спокойствие. Но той не подозира, че по дирите му са поели двама убийци. Единият е тласкан от собствено желание за възмездие. Другият, нает от хора със засегнати интереси, никога не е пропускал жертва.
	А междувременно зад стените на Велдарен изниква амбициозен заклинател с прикрито лице, още по-прикрити намерения и собствено виждане за кипящия хаос…

C>
	Бърз, яростен и удивителен.
@	Майкъл Дж. Съливан
C$
C>
	Забележителна комбинация между __Игра на тронове__, меч и магия и наситено повествование… Далглиш сглобява познати елементи по приятен и оригинален начин, който е обсебващ.
@	Publisher’s Weekly
C$
C>
	Безкомпромисна книга с интригуващи образи и сюжет, който ще ви накара да я прочетете на един дъх.
@	Fantasy Book Critic
C$


	Дейвид Далглиш живее в Мисури заедно със съпругата си Саманта и двете си деца (дъщерите Морган и Катрин). През 2006 г. завършва университета в Мисури. Понастоящем той прекарва свободното си време, предавайки на децата си неугасващата мъдрост на Марио и неговите костенуркови подскоци.
