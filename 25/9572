	Бестселърът, който вдъхнови хитовия сериал на Netflix „Къща от карти“

	Базиран на личния опит на автора Майкъл Добс — съветник на Маргарет Тачър, Джон Мейджър и Дейвид Камерън — политическият трилър „Къща от карти“ разказва една тъмна история за алчност, корупция и неутолима политическа амбиция. Тук държавата няма абсолютно никакво значение — за сметка на това в коридорите на властта управляват интригите и страстите.
	Когато Франсис Ъркарт решава да се бори за поста на премиер, той не се спира пред нищо. Въоръжен с огромното количество вътрешна информация и политическите тайни, до които е имал достъп като отговорник по партийната дисциплина — Ъркарт Камшика започва тиха и смъртоносна кампания — да елиминира всички свои съперници, използвайки всички възможни средства, включително убийството.
	Мати Сторин е амбициозна и готова на всичко млада репортерка, която има таланта да разкрива реалните истории, скрити зад видимото. Когато се натъква на скандална мрежа от интриги и финансова корупция в най-високите нива на властта, тя се заклева да разкрие истината. За да го направи обаче, тя трябва да се изправи срещу най-властния мъж в държавата, да се пребори със собствените си демони и да рискува всичко, дори живота си.

C>
	„Кървава и брутална история, жива и цинична… Велик триумф.“
@	The Independent
C$
C>
	„Книгата на Добс е възхитително удоволствие за всеки англофил — или за всеки фен на новия сериал «Къща от карти».“
@	AARP.org
C$
C>
	„Вдъхновяващият трилър, който разтърси Уестминстър… Това е автор на политически трилъри, изключително добре запознат с механизмите на властта.“
@	Daily Express
C$

	Майкъл Добс, познат също като лорд Добс от Уайли, член на британската Камара на лордовете, е някогашен съветник на Маргарет Тачър, Джон Мейджър и Дейвид Камерън.

	Бестселърът „Къща от карти“ е разказан с авторитета на политическата фигура, която познава системата отвътре.
	Романът е послужил за основа, върху която е заснет изключително успешният сериал, продуциран от Кевин Спейси и Дейвид Финчър.
