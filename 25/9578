	__Най-оригиналният трилър, който сте чели.__
	__Една от 100-те най-продавани и харесвани книги през 2013 г.__


	Отчаяна, Габриела очаква новини за отвлечената си дъщеря.
	Най-после вратата се отваря.
	Но не са нито преговарящите, нито ФБР.
	На прага стои похитителят.
	С оръжие.


	Как се стигна дотук?
	Само до преди два дни животът на Габриела си течеше нормално. И изведнъж, като гръм от ясно небе, получава съобщение, че дъщеря й е отвлечена. Ултиматумът е: да плати половин милион долара и да намери мистериозния „Октомврийски списък“, или никога повече няма да види детето си. Разполага с 30 часа.
	Габриела не е сама в нещастието си. Случайно се запознава с харизматичния и богат Даниел и двамата се впускат в трескаво търсене на списъка. А часовникът безмилостно отмерва времето…


	Разгърнат от драматичната кулминация обратно към изненадващото начало, „Списъкът «Октомври»“ е оригинален, находчив трилър, в който действието се развива само за 3 дни.
	Майстор на заплетената интрига и неочакваните обрати, Джефри Дивър ни въвлича в дяволска игра на догадки, за да разберем, че отново сме били заблудени.
