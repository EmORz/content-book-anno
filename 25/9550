	В мюсюлманския квартал на Йерусалим е намерено обгореното тяло на американския археолог Макс Кайзер. Експертката по ранновизантийски ръкописи Сюзън Хънтър изчезва безследно, докато изготвя доклад за древен ръкопис, открит във водите на Босфора.
	Когато научават за съдбата на двамата археолози, Шон Раян и Изабел Шарп се заемат да проучат мистериозните обстоятелства около случаите. Те се чувстват тясно свързани с трагедиите, защото заедно с Макс Кайзер са открили ръкописа, по който е работила отвлечената жена. Двамата заминават за Йерусалим. Там подозренията им, че инцидентите имат връзка с древния ръкопис, се потвърждават. Оказва се, че той съдържа шокираща историческа тайна, заради която Шон и Изабел ще бъдат въвлечени в опасна игра със смъртоносни последствия.


	Страхотен приключенски трилър за почитателите на Дан Браун и Скот Мариани!
