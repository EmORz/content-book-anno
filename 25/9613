	Наполеоновите войни са в разгара си и Англия е впрегнала всичките си сили срещу френската заплаха. Нови доблестни воини са мобилизирани да защитават Острова не по суша и не по вода… а по въздух, на гърбовете на своите могъщи бойни дракони.
	Когато корабът на Негово Величество „Дръзки“ залавя френска фрегата и скъпоценния й товар, неизлюпено драконово яйце, съдбата поднася на капитан Уил Лорънс неочаквано приключение. Животът му по море внезапно трябва да бъде заменен от далеч по-несигурното бъдеще като партньор на най-необикновеното създание на земята. Озовал се в редиците на Въздушните сили, той ще премине ускорен курс по тактика на въздушния бой. И докато драконовите дивизии на Франция се подготвят да нахлуят в английска територия, Лорънс и Темерер ще трябва да оцелеят през своето собствено огнено кръщение.


	Наоми Новик е американска писателка от смесен произход. Носител е на наградите John W. Cambpell Award за най-добър нов научнофантастичен автор на 2006 г., както и Compton Crook Award за 2007 г. До момента серията от романи за Темерер включва пет книги, по които предстои да се заснеме сериал от режисьора на „Властелина на пръстените“, Питър Джаксън.
