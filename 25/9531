	_Алис Клейтън забърква най-веселия сексуален коктейл, който сте вкусвали!_
	Карълайн Рейнолдс има нов апартамент в Сан Франциско, кухненски робот — но не и О (и тук не говорим за Опра). Кариерата й на дизайнер процъфтява, от офиса й се разкрива прекрасна панорама към залива, прави убийствен хляб с тиквички — но от О няма и следа. Нейният Клайв е най-великият котарак, тя има прекрасни приятелки — но не и О. Комбинацията е непоносима: без О и със съсед — сексуален дракон, тя е подложена на звуков терор — стонове, плесници и дори мяукане.
	Още първата нощ тътенът от сексуалната битка зад стената обсебва Каролайн. С нейното монашество е свършено. Незадоволена и раздразнена, К. ще се опита да разбере що за птица е този Саймън, когото постоянно чува, но никога не е виждала.
