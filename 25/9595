	__Запознайте се със Селена Сардотиен.__
	__Красива. Смъртоносна.__
	__Осъдена на величие.__

	В тъмните мръсни солни мини на Ендовиер едно 18-годишно момиче излежава доживотна присъда. Тя е обучен асасин, всъщност най-добрият на света, но допусна една съвсем малка грешка. Остави се да я хванат.

	Младият капитан Уестфол й предлага сделка, която не може да откаже: свободата й срещу една огромна жертва. Селена трябва да представлява принца в предстоящия турнир — опасно състезание между най-умелите крадци и асасини на света. Жива или мъртва, Селена ще бъде свободна. Победителка или победена, тя е на път да разкрие истинската си съдба. А междувременно има опасност сърцето й на убиец да бъде разтопено.
