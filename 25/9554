	Майсторът на трилъра се завръща с история, която сграбчва. Като челюстите на капан!
C>
	Трябва да се махна от колата…
	Да избягам далеч от кръвта…
	Да навляза навътре в гората…
	Правя крачка напред и нещо захапва крака ми. Болката ме поваля на колене. Чифт черни полукръгли зъбци са стиснали лявото ми стъпало.
C$
	Шон бяга. Бяга от Лондон, от спомените, от изцапаната с кръв кола, която е оставил някъде във Франция. Но острите челюсти на капан захапват крака му и слагат край на бягството. Спасяват го две сестри. Фермата, в която живеят, е уединена и тиха. Идеалното убежище. Шон решава да остане и… капанът щраква отново, този път невидим. Всички тук пазят тайни, надрали живота им като кървави белези…
	Написан брилянтно, първият самостоятелен роман на Бекет след _Хрониките на Дейвид Хънтър_ е класически трилър, който ще ви грабне още от първата страница и ще ви държи в напрежение до неочаквания финален обрат.


	Учител по испански, барабанист, разследващ журналист — _Саймън Бекет_ е черпил житейски опит от различни сфери на живота, преди да приеме предизвикателството на перото и да нагази в дълбоките води на криминалния трилър. В основата на романите на младия талант са залегнали записките му по време на назначенията му към полицията — акции по залавяне на наркотрафиканти, обискиране на бордеи, престрелки и най-вече времето, прекарано в знаменитата Ферма за трупове.
	Така се ражда идеята за нестандартния му герой с интригуващ характер — Дейвид Хънтър, чиито разследвания и разкрития са преведени на 20 езика. В „Кървави белези“ Бекет представя нов герой и нова история, които не само покриват високите очаквания, поставени от _Хрониките на Дейвид Хънтър_, а и печелят нови читатели.
