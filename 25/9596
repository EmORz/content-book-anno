	Следите може да са замаскирани старателно, убийството или обирът да са подготвяни с години и всяка стъпка дълго да е премисляна. Но „идеално“ престъпление няма. Невидими нишки винаги свързват престъпника с неговата жертва, издават замисъла, разкриват обстоятелствата. По тези нишки тръгва съвременната техника и не оставя и най-малката надежда на престъпника да остане неизвестен. Науката и техниката в това отношение са всемогъщи.
	Авторът води читателя по следите на различни престъпления чрез описанието на достоверни случаи и едновременно с това го запознава и с постиженията на науката и техниката, използувани умело от съвременната криминалистика.
	Книгата е предназначена за най-широк кръг читатели.
