	В научна, холандска лаборатория е създадена компютърна програма, чрез която специалистите в областта на хипнозата могат да разбулват тайните на човешката душа. На мониторите се вижда, като на длан, всичко преживяно от съпружеската двойка доброволци, решили се да бъдат изследвани, дори с цената на собствения им живот.
	Авторът разглежда последователно преражданията и съществуванията на двамата от далечно минало до ден днешен.
	От Боа и Анаконда в ранния период на превъплъщенията, през живота им като холандски граф и ослепителна красавица, избавящи някогашна Нидерландия от напастта на „летящите прилепи“, през трудния период в зората на Америка, като френски наемен убиец и пленителна проститутка, та чак до заемащите високи постове във Великия Райх на фюрера Адолф.
