	През 1992 година Александра Маринина, кандидат на юридическите науки и водещ специалист по анализиране и прогнозиране на престъпността, написва първия си роман. След пенсионирането си като подполковник от милицията се отдава изцяло на литературната си кариера. Досега е продала над 37 милиона екземпляра от книгите си, което я превърна в най-продавания руски автор днес.


	Самоубийство с класически веществени доказателства: празна ампула от цианид, предсмъртно писмо с неясни самопризнания за вина. Вина, идваща от безкрайността. И карта на Москва с нарисувани елипси на знака за безкрайност, които се пресичат в точка, с която е означен голям научноизследователски институт. Има ли връзка това със смъртта на човек от института? А с трите покушения срещу майор Каменская? Загадката е ново предизвикателство за крехката Анастасия, решила най-сетне да сложи ред в живота си…
