	Той е най-желаният мъж на Ню Йорк, но тя се интересува не от него, а от един много специален пръстен.
	Криминалният репортер Сам Купър, когото всички наричат просто Куп, тъкмо се е превърнал в най-желания ерген на Ню Йорк, след като е разкрил заплетен обир на бижута. Сега всички жени в града са готови да се хвърлят в краката му — с изключение на Лекси Дейвис. Тя се интересува от старинния пръстен, който Куп получава като награда — оказва се, че бижуто е свързано с дълбоко погребани тайни на семейството на Лекси. Но когато двамата се срещат, искрите прехвърчат. И докато заедно разследват историята на пръстена, страстта помежду им се разгаря още повече.
