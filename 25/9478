	_В сърцето на Прованс две враждуващи фамилии водят истинска война. Ревност, лъжи и алчност създават смъртоносен водовъртеж…_


	Тридесет и няколко годишната Алесандра Арну живее в Буркина Фасо, където управлява местния клон на семейната козметична фирма — „Ла Провансал“. След смъртта на баща си тя е далече от Франция и не може да следи какво се случва в родината й. Когато се завръща в Прованс за рождения ден на своята майка, тя е шокирана, когато разбира, че брат й съзнателно е водил предприятието към фалит. Тя не знае, че зад кулисите семейство Гарбиани — враг на Арну от години — дърпа конците на бизнеса. Защо е цялата тази омраза между Гарбиани и Арну?
	Когато във фабриката е извършено убийство, сблъсъкът между двете семейства достига крайната си точка. Убитият е млад журналист, който, под претекст, че пише статия за богатите фамилии в региона, е бил по следите на грандиозна схема за измами и пране на пари. Кой е убиецът? Братът на Алесандра? Мариус Гарбиани? Или е замесена трета фамилия? И във вихъра на всички тези събития дали Алесандра ще успее да спаси предприятието, завещано от баща й, и репутацията на своето семейство и да се радва на спокойствието и любовта, които така отчаяно търси.
