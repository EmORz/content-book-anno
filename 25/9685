	„Когато един човек действително схване какво е направила за него Божията благодат, това познание ще промени целия му живот. Той вече няма да бъде същият.
	Със съзнанието на нашата лична недостойност е свързано и дълбокото убеждение от изключителната стойност на Господ Исус Христос. Този, който е познал Божията благодат, неусетно пада на колене, покланя се на Бога и признава, че на Него принадлежи цялата слава и чест.
	Като неизменно следствие вярващият вижда единствената възможност, която му остава — да се посвети на този Господ с духа, душата и тялото си. За хора, които са познали Божията благодат, никоя жертва няма да изглежда прекалено голяма.“
	В тази книжка Уилиям Макдоналд се опитва да покаже измеренията на Божията благодат в миналото, настоящето и бъдещето.
