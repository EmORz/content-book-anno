	Красивата лейди Емили мечтае за трепетите от любовта и радостите на брака. Тя е разтърсена от внезапната среща с мистериозния непознат, който пристига в замъка на баща й, за да я отведе със себе си. Възможно ли е в лицето на този спиращ дъха мъж да открие любовта, за която така копнее?
	Дрейвън дьо Монтагю, графът на Рейвънсууд идва да вземе лейди Емили… но не като своя любима, а за да подсигури мира между два враждуващи рода.
	Дрейвън никога не би влязъл в дома на най-големия си враг, ако самият крал Хенри не бе наредил той да се грижи за лейди Емили в продължение на една година, като знак за скрепяването на мира между него и баща й. Пред младата жена съществуват две възможности — да се примири със съдбата си или да спечели сърцето на бащиния си враг. Какво ще й коства да покори гордия воин и да го превърне във всеотдаен и пламенен любим?
	Но Дрейвън е изправен пред още по-голямо предизвикателство, когато се оказва изкушен от изящната красота на девойката, която е приел в дома си. Ще успее ли да удържи клетвения си обет и да устои на необузданата жажда, която изпитва към нея, или топлината на страстта й ще изгори до основи стените, с които е обградил сърцето си?
	Пригответе се за изпепеляващ пожар от чувства, който ще погълне и двамата…
C>
	Перфектна комбинация от страст и блясък.
@	Тереза Медейрос
C$
C>
	„Господар на желанието“ доказва за пореден път, че хуморът и страстта са запазена марка на всяка книга на Кинли МакГрегър.
@	Кристина Дод
C$
C>
	Гореща, духовита и прекрасна история! Кинли МакГрегър е създала вълшебна приказка.
@	Стефани Лоурънс
C$
C>
	„Господар на желанието“ е перфектно съчетание от страст, описателност, нежност и хумор. Всяка страница е удоволствие! Остроумната и талантлива Кинли МакГрегър се изстреля на върха на списъка ми с книги, които трябва да прочета!
@	Тереза Медейрос
C$
C>
	Обожавам книгите на Кинли МакГрегър! Те преливат от смях и любов. „Господар на желанието“ е най-любимата ми нейна книга!
@	Кайли Максуел
C$
