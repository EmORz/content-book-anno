	Дъглас Шербрук, граф Нортклиф, е мъж, обграден от внимание. Той трябва да има наследник. Ето защо първо трябва да си намери невеста. Александра Чеймбърс, най-младата дъщеря на херцог Беърсфорд, обича Дъглас още от петнадесетгодишна. За съжаление, той желае да се венчае за сестра й, несравнимата Мелизанда. Но животът никога не протича точно според очакванията и Дъглас се оказва женен за грешната сестра. И освен, че се е сдобил с нежелана съпруга, той е тормозен от Девствената невеста, дух, известен с това, че се появява в покоите, предназначени за графинята. Дали ефирното видение наистина се е явило на Дъглас? Нима тя му говори?
