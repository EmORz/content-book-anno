	„Последното желание“ е сборник, в който са включени шест разказа („Вещер“, „Зрънце истина“, „По-малкото зло“, „Въпрос на цена“, „Краят на света“, „Последното желание“) плюс един допълнителен, („Гласът на здравия разум“ — от I до VII) чиито части, разположени между отделните разкази, играят ролята на спойка между тях.
	„Последното желание“ е първата книга от поредицата „ВЕЩЕРЪТ“. Това е свят на опасности и остри мечове, на зашеметяващо действие и великолепни бойни сцени.

	Гералт е преминал „трансформация“ и вече е „не съвсем“ човек. Той е ВЕЩЕР. Избран е от Провидението, да се бори и унищожава злото сред хората.
	Той ще се срещне с омагьосана принцеса, със също толкова омагьосан принц, с влюбени един в друг Красавица и Звяр, с една много опасна Снежанка…
	Всичко това е част от работата му, но тя рядко прилича на приказка…