	Биокомуникации в телевизията — и тя обсебва човешкия мозък. С един приемник „ушен модел“ се „съпреживяват“ събитията от действителността по време на сън. Така най-невероятните сънища са реалност. Ще реши ли този технически напредък проблемите на човечеството? Или точно обратното — ще лиши личността от единствената свобода — да мисли самостоятелно, да мечтае в едно общество, чието настояще авторът Пиер Пьоло добре познава. Може би и затова картината на бъдещето, която той рисува, — „промиването на мозъци“ в планетарен мащаб, е по-страшна от физическото унищожение на човечеството. Романът на носителя на Голямата награда на Франция за научна фантастика от 1978 година звучи с песимистичните си нотки като остро предупреждение и кара всеки да се почувствува отговорен за съдбините на света.
