	Уитни Стоун е непокорна девойка, която предпочита ездата пред заниманията, подходящи за момичетата с нейното обществено положение. Разгневен от поведението й, баща й я изпраща при роднини в Париж. Само за една година красотата й разцъфтява, тя се превръща в сексапилна и зашеметяващо красива и изискана млада дама. Мъжете от висшето общество я наричат „пленително красива и омайващо чаровна“, кълнат й се във вечна вярност. Ала тя копнее за друго завоевание — за сърцето на Пол Севарин, в когото е влюбена от малка, и с нетърпение очаква завръщането си в Англия.
	Но там я очаква горчиво разочарование — баща й е разорен и урежда брака й с херцог Клейтън Клеймор. Уитни е разгневена от „сделката“ и не може да се примири да бъде продадена като робиня. Тя дори не подозира, че херцогът е тайнственият мъж, с когото се е запознала на един маскен бал в Париж, и към когото е изпитала странно привличане. Започва да крои планове за бягство с Пол, но е потресена, когато разбира, че нейният кумир се интересува само от зестрата й. Неочаквано Уитни открива, че изпитва непреодолима страст към човека, когото смята за натрапник в живота си… ала все още мечтае за съвършената любов.
	Източник: http://pe-bg.com/?cid=3&pid=2482