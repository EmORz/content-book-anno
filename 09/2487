	Три млади жени — галеристката Малъри, библиотекарка Дейна и фризьорката Зоуи — получават покана за прием. Изумени, те откриват, че са единствените гости. Общото помежду им е възрастта, професионалният кръстопът, на който всяка една от тях се е озовала, и изумителната им прилика с трите полубогини, изобразени на картина в имението. Тайнствените им домакини разкриват, че са избрани да открият ключовете към душите на трите полубогини, които някога са били заключени от зъл магьосник. Според легендата само три простосмъртни жени са в състояние да ги освободят, но досега нито една не се е оказала достойна да изпълни задачата. Жребият определя Малъри да бъде първа. Ако се провали, ще загуби една година от живота си. В случай че успее, може да открие любовта и призванието си…
	Три жени. Три ключа. И едно осеяно с опасности и изпитания търсене.