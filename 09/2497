	Най-забележителният престъпник на 25-тото столетие се е завърнал… и този път това означава война! Неуловимият Джим ди Гриз, известен като „Стоманения плъх“, иска да отмъсти за убийството на своя наставник в престъпленията, легендарния изпечен престъпник, известен като Епископа. Следите водят в Невенкебла, при жестокия диктатор генерал Зенър… човек, който би продал в робство и собствената си майка само за да види изражението на лицето й. Джим разгадава ужасния план на Зенър да пороби една беззащитна планета. Само човек със _специален_ кодекс на честта… само Стоманения плъх може да спаси света от нахлуващите орди.