	Годината е 1770. Бедността и мизерията са завладели Париж. Андре дьо Таверне започна своите първи стъпки в кралския двор, ухажвана от самия крал Луи XV. Величествената Мария-Антоанета има трудната задача да се пребори с конкуренцията не само в кралския двор, но и в сърцата на хората, както и нелеката цел да накара младия, все още невстъпил в длъжност Луи XVI да й обърне внимание.
	Всичко обаче се обърква, когато масонът Жозеф Балзамо се завръща във Франция, прокламирайки идеите за равенство и свобода. Започва да се плете голям заговор, който ще доведе до изригването на едно от най-великите събития в човешката история — Великата френска революция.

	Тайната организация на масоните, пропагандата им сред великите умове на епохата — като Русо и Марат, тайнствените планове на Великия копт за световна мощ са основните сюжетни линии във втората част на романа „Жозеф Балзамо — бунтът на масоните“.
	След внезапната смърт на Луи XV, която и до днес остава едно от най-мистериозните събития в историята, във френския двор настъпва смут. А властта преминава в ръцете на изтънчения и млад Луи XVI. Дали френската монархия ще удържи на натиска на европейските сили? Ще успее ли италианският авантюрист и франкмасон Балзамо да изпълни своя план? Как величествената Мария-Антоанета ще си извоюва ненавистта на народа?
	Александър Дюма остава верен на стила си като изпълва сюжета с интересни събития, любовни и политически интриги, със съдбоносни дворцови заговори.