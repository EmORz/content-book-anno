	Когато бива изпратен да проучи самоубийството на влиятелен служител от Пентагона, пряко ангажиран с войната в Ирак, Шон Дръмънд не очаква нищо повече от рутинна проверка. Но нюхът му на военен адвокат долавя неприятна миризма, която едва ли идва само от полуразложения труп. Компютър с шифрована информация, натиск отгоре разследването да бъде приключено и забравено, спънки на всяка крачка — какво повече е нужно, за да се разпали ловната страст у „лошото момче“ на ЦРУ?
	Заедно с екзотичната си партньорка Биан Тран Дръмънд тръгва по бързо изстиваща следа, която ги довежда до неочаквани разкрития. Самоубийството се оказва грижливо маскирано убийство, кодираните текстове крият позорна тайна, която може да срути правителството, да изхвърли президента от Белия дом и да провали войната в Ирак.
	А по следите на Дръмънд сякаш върви още някой с единствената задача да унищожава всеки свидетел и всяка улика, които биха помогнали за разплитане на коварния възел. Изправен срещу цялата административна, разузнавателна и военна машина на САЩ, непокорният военен юрист трябва да избере между лоялността към армията и дълга към истината.
C>
	Хейг притежава уникалния талант да поддържа напрежението до последната секунда.
@	Уошингтън Поуст
C$