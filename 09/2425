	Кавано е бивш командос, а понастоящем работи за Глоубъл Протектив Сървисис — частна компания, която предлага стопроцентова безопасност на хора, принудени да „изчезнат“, за да оцелеят. Да фалшифицират официални документи, да изперат пари, да създадат нова самоличност е детска игра за служителите на фирмата. Но последната им задача се оказва фатална. Опазването на гениалния биохимик Даниъл Прескот, открил революционно ново лекарство, от дългата ръка на безскрупулен колумбийски наркобос ги води право в капана на смъртта. Явно Прескот ги е надхитрил и преследва свой собствен план, а Кавано — единственият оцелял — трябва да се бори не само за своя живот, но и за този на жена си…