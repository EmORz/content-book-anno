	БОШ ИЗДИРВА ТОЗИ ЧОВЕК ВЕЧЕ 13 ГОДИНИ.

	Мари Жесто изчезва през 1993 година. Разследването е възложено на детектив Хари Бош. Но от младата жена няма никаква следа и Бош не може да приключи следствието. Минава време, Бош вече работи в отдела за неразкрити престъпления.
	От прокуратурата звънят — обвиняем за две жестоки убийства е готов да направи пълни самопризнания и за други престъпления срещу гаранции, че няма да бъде осъден на смърт. Едно от тях е убийството на Мари Жесто.
	Бош трябва да провери верността на тези самопризнания. Престъпникът може би се опитва да избегне екзекуцията, като поема вината за други убийства. За целта Бош трябва да влезе в контакт с човек, когото издирва и ненавижда от цели тринадесет години.

C>
	„Новият роман на Майкъл Конъли за пореден път доказва, че той е ненадминат майстор на криминалния трилър, а неговият герой е една от най-сложните и противоречиви фигури в борбата с престъпността.“
@	Уошингтън Поуст
C$