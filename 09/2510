	Саймън Верният се заклева да не допуска любовта в сърцето си, защото тя прави воина слаб. Но дългът му повелява да се ожени за красивата норманка. Когато за първи път вижда Ариана, непознато вълнение подлудява кръвта му.
	Тя познава само студенината на мъжете и едно предателство, толкова дълбоко, че е погубило нейната душа. Не вярва на никой мъж и говори само чрез тъжните песни на своята арфа. Такава е Ариана, против волята си омъжена за Саймън.
	Двамата се женят, за да се възцари мир в спорните територии, но само сватбата не е достатъчна. Саймън трябва да разбуди страстта на Ариана, а тя — да спечели неговото доверие. Двамата трябва да се предадат на любовната магия… или да умрат.