	Всяко малко момиченце мечтае да бъде принцеса. Но понякога една истинска принцеса може да мечтае да бъде обикновено момиче. Точно това се случва с принцеса Камила Макджий. А работата й при Дилейни Кейн във Върмънт е прекрасно убежище от пресата. Още повече, че раздразнението й към свадливия археолог постепенно се превръща в харесване, а накрая и в нещо повече… Дел никога не е имал нужда от някого и отначало приема присъствието на Камила с недоволно ръмжене. Ала скоро открива, че тя е запълнила една празнота, за която не е и подозирал, и вече не може да си представи живота без нея. Но какво крие Камила?
