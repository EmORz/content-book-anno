	Съдбата се усмихва на д-р Крейг Бауман — след години изтощителен труд всред конвейера от страдащи, той най-сетне е станал съдружник в скъпа частна практика. Сега има всичко — време за избрани пациенти, скъпа кола, красива любовница, а парите са много, наистина много! Но един слънчев следобед идилията ненадейно рухва — докторът е даден под съд за лекарска грешка, причинила смърт. На сцената се появява д-р Джак Степълтън, патолог от Ню Йорк, повикан от сестра си — съпругата на Крейг. Джак скланя да пътува до Бостън и предлага услугите си като експертен свидетел в помощ на изнемогващия адвокат на Крейг. Но когато Джак предлага да се ексхумира трупът, за да отпаднат най-сетне фалшивите обвинения, се отваря кутията на Пандора. Докато животът и кариерата на Крейг висят на косъм, Джак е на път да направи смайващо разкритие от изключително съдебно и медицинско значение. Но точно тогава се появяват хора, готови на всичко, за да го спрат.