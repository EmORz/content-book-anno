	Калкута, чудовищен град с огромни бедняшки квартали, болести и бедност, е притиснат в зловонните обятия на древен култ. В разложената му сърцевина е четириръката богиня Кали, нетленната черна майка на болката, в чиято песен звучат смърт и погибел.
	Робърт Лучак е командирован от списание „Харпърс“ в Калкута и заминава заедно с жена си и с детето си, за да издири известен индийски поет, който от години е смятан за мъртъв, но се е появил отново при странни обстоятелства. В Калкута обаче всичко е сложно и заплетено и задачата, с която е натоварен Лучак, се превръща в ужасен кошмар, след като той научава, че според мълвата поетът М. Дас е възкресен с кървав зловещ обред с човешки жертвоприношения.
	Лучак не иска нищо повече от това да вземе интервю от Дас и да се прибере със семейството си, но става жертва на тъмни сили, древни и неумолими, повлекли го във водовъртеж от насилие, което заплашва да потопи целия свят в Страховитата нощ, спуснала се над Калкута.
C>
	„Боже, каква книга! Това не е просто роман, това е невероятно изживяване! Направо ти се смръзва кръвта. Имах чувството, че наистина съм в Калкута: звуците, смрадта, лепкавата влага… Бях на път да махна с ръка, за да разгоня несъществуващите насекоми, бръмчащи около главата ми. Дан Симънс е писател, от който ти спира дъхът.“
@	Ф. Пол Уилсън
C$