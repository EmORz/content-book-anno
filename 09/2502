	За Байрън Страдфорд хората от доброто общество си шепнат само на ухо. Говори се, че тайнственият лорд обичал пълното усамотение и не излизал никога на дневна светлина. За жалост обаче този странен единак знае една ужасна тайна, чието разкриване би могло завинаги да унищожи семейството на лейди Виктория. И затова младата жена отива да го помоли за дискретност. Но е шокирана, когато Байрън назовава цената на мълчанието си — тя да му се отдаде с вечна и безусловна страст. И каква е нейната изненада, когато съвсем скоро открива, че е готова да плати цената…