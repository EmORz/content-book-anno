	Земетресение в Антарктида буквално поглъща изследователски екип от НАСА. От дъното на зейналата пропаст се разкрива пирамида, няколко пъти по-висока от Хеопсовата. В Перу спецчастите на САЩ залавят археолога Конрад Йейтс и спешно го откарват на ледения континент. В Рим папата привиква Серена Сергети бивша монахиня и експерт по лингвистика, за да й опише предстоящия апокалиптичен кошмар. Арабски шейхове сформират отряд от командоси, за да разберат наистина ли е открит нов източник на енергия. В руската антарктическа база е обявена бойна готовност. Три американски шпионски сателита, базирани над Южния полюс, внезапно изчезват от орбита. Конрад Йейтс и Серена Сергети попадат в епицентъра на събитията, където се пресичат предсказанията на древните библейски пророци и интересите на днешните свръхсили. Истината е някъде долу, погребана преди хиляди години под три километра лед.