	Решителната Къртни Харт знае, че изчезналият й баща е жив, изгубен някъде из земите на индианците. Мъжът, когото тя избира да я заведе при бащи й, е толкова див и опасен, колкото местата, през които минават: това е красивият и загадъчен майстор на пистолета на име Чандос.
	С очи, по-сини от небето, Чандос разпалва в сърцето на невинното момиче буйна страст, макар че тъмните тайни, които измъчват душата му, я плашат. Опасностите, на които са изложени животът и чувствата им, ще ги научат да се доверяват един на друг… и ще дадат воля на дивите страсти, които само любовта може да укроти.