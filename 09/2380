	Хари Станфорд — един от най-богатите хора в света — се удавя мистериозно по време на пътешествие със собствената си яхта край скалистите брегове на Корсика. Заплита се верига от събития, които отекват по света. След погребението в Бостън се събират наследниците. Тогава се появява поразително красива млада жена, която претендира, че е дъщеря на Хари Станфорд и търси правото си върху част от състоянието на магната. Истинска дъщеря ли е тя или измамница? Фамилията Станфорд е сред най-уважаваните в Америка, но зад фасадата на репутацията и обаянието се крие лабиринт от изнудвания, наркотици и убийства.