	Ранена по време на влаков обир, Реджина Шелтън се събужда, без да помни коя е — и то в обятията на най-красивия мъж, който някога е виждала. Опасният непознат я нарича Елизабет и докосванията му карат кръвта й да бушува, тласкайки я към романтичната съдба, която може би е нейната собствена.
	Слейд Деланза най-после открива изчезналата наследничка, която идва на Запад, за да се омъжи за брат му Джеймс. Но Джеймс е мъртъв и от суровия единак Слейд се очаква да вземе богатата Елизабет, за да спаси семейното имение от разруха. Той желае красивата невинна девойка, но честта му повелява да забрави страстта си. И Слейд се заклева да устои на изкушението, но не е и сънувал смайващите тайни, които ще скрепят любовта им — а може би ще ги разделят завинаги.