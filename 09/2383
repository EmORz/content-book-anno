	Дру Маклейн е бивш професионален убиец. След драматично преживяване той решава, че трябва да спре да убива и се оттегля от света. Цели шест години живее като отшелник в манастир. Но един ден миналото му, от което той вярва, че е избягал завинаги, го връхлита с ужасяваща безпощадност. Някой е изпратил в манастира наемни убийци. Някой знае всичко за него и го преследва където и да отиде, сеейки смърт. Дру отново трябва да си възвърне старите умения, за да може да открие този, който така безцеремонно унищожава и последната му надежда да намери покой за душата си.