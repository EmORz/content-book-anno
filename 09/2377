	Лейтенант Ив Далас от полицията в Ню Йорк е отново по следите на безмилостен убиец. Светът отдавна е навлязъл в новото хилядолетие и техниката изцяло е преобразила човешката цивилизация, но дори генното инженерство не е в състояние да изкорени дремещото у човека зло.
	Убиецът е безпощаден към своите жертви, а всички те са жени — красиви и преуспяващи в професията. Публичните изяви на техния бляскав живот пълнят светските хроники на електронните медии и са истинско предизвикателство за него.
	Тяхната смърт е забулена в зловещ мрак. Ще успее ли амбициозна и магнетична Ив, водеща следствието, да разгадае причините за тайната страст, задействала ръката на убиеца?