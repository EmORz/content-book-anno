	Несправедливо обвинен като шпионин, тъмнокосият водач на викингите Селиг Хаартроу гние в подземията на замъка на лейди Ерика. И докато тялото му се гърчи от треска и болка в оковите, една-единствена мисъл му помага да запази разума си — отмъщението. Но повратностите на съдбата са безкрайни. И красивата русокоса дама, която доскоро е измъчвала Селиг, се озовава в негова власт. Викингът е господарят, твърдо решен да покори гордия дух на своята пленница — Ледената красавица. Но той едва ли е предполагал, че сърцето му ще бъде покорено от нея.