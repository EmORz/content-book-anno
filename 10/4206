	В книгата „Диви кинозвезди“ Джералд Даръл описва веселите си приключения, преживени по време на снимките на тринадесетсериен научнопопулярен филм, поръчан от Би Би Си. В продължение на дванадесет месеца телевизионният екип изминава шестдесет и пет хиляди километра от Канада до Панама, от Южна Африка до Великобритания.
	„А на онези, които си мислят, че сме имали много екзотични преживявания — пише в предговора на книгата Даръл, — ще кажа: такова пътешествие е наистина очарователно…“


	Джералд Даръл (1925–1995) е роден в Индия. Прекарва детството си на гръцкия остров Корфу. През целия си живот организира експедиции в различни части на света за изучаване и събиране на диви животни. Той е най-известният писател — анималист в света.
