	Първо: Не лъжи мафията!
	Второ: Не пожелавай жената на врага си!
	Трето: Не убивай импулсивно!
	Защото присъдата е НЕВЪЗМОЖНО БЯГСТВО.


	Бившият фото модел Никол Бас работи в агенция за високоплатени проститутки. Една вечер тя става неволна свидетелка: убит е адвокатът на боса на нюйоркската мафия — Дженеро. Никол избягва с куфарчето на жертвата, в което е заключен диск, оценяван на милиони долари. Дженеро е по петите й и тя сключва сделка с полицията — денонощна охрана в лицето на детектив Джак Кърби срещу свидетелските й показания. Но Никол не възнамерява да спре дотук…


	Първият роман на Джеймс Елиът — „Студено, студено сърце“ — предизвика небивал интерес в Щатите и взриви класациите за бестселъри в 16 страни — Великобритания, Япония, Германия, Италия, Франция, Испания, Русия и др.
	„Невъзможно бягство“ надмина очакванията на читатели и критика и заслужено привлече вниманието на Куентин Тарантино, продуцент и режисьор на „Криминале“.
	Джеймс Елиът живее в Шарлотсвил, щата Вирджиния, но истинското име на автора все още си остава ревностно пазена тайна.
