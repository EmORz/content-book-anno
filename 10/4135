	Престъплението като материал за изследване представлява нещо много повече от материал за сензация, призвана да подразни нервите ни. Дълбокото разкриване на същността и подбудите на едно престъпление нерядко е ключ за проникване до скритите недъзи на буржоазното общество. Изследването на престъпния акт понякога е от такова значение за опознаване на социалната механика, както общата патология за разбиране функциите на организма.
	Възможно ли е да се извърши убийство в заключена отвсякъде стая? На този въпрос отговаря Гидиън Фел, специалист по разрешаване на подобни загадки. Първоначално той взима присърце тревогите на двама влюбени, но впоследствие пред него се разкриват обстоятелствата около една драма, която разтърсва живота на много хора.
	С присъщото си умение Джон Диксън Кар ни превежда през лабиринтите на логиката, изминати от героите в романа „Докато смъртта ни раздели“.
