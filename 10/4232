	Единствената му цел е да я извади от равновесие…
	Лорън Стивънсън е тъй погълната от новата си работа, че в началото не забелязва нищо необичайно в на пръв поглед случайните „инциденти“, които я сполетяват напоследък.
	Една кола едва не я помита. Скоро след това е нападната от куче. По всичко личи, че някой е влизал в дома й и е ровил в бельото й…
	Тъкмо тогава се запознава с Мат Крюгер, който твърди, че е близък приятел на нейния брат. Страхотен мъж, прям и непринуден, и твърде загрижен за съдбата й. Защо ли се появява точно в този момент? Близо година след смъртта на брат й…
