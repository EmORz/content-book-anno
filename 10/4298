	Произходът на човечеството е въпрос на който науката все още не може да даде еднозначен отговор. Теорията за еволюцията на Дарвин не съумява да обясни скока, който се прави от приматите към интелекта на Хомо Сапиенс и изграждането на съвременните цивилизации.
	Ернст Мулдашев твърдо вярва, че науката и религията са две сфери на познанието, и различията им са по-скоро външни и формални и се опитва да намери отговор на този въпрос използвайки синтеза помежду им. Той организира четири последователни експедиции до Индия, Непал и Тибет с цел да се издирят изворите за произхода на човечеството.
	В книгата Трагичното послание на древните: В търсене на града на Боговете, Мулдашев прави твърдения и задава въпроси, които на някой биха се сторили наивни, на други нелепи, а трети ги приемат едно към едно.
	Пирамидите и древните монументи образуват единна система, която е спасила Земята от нов апокалипсис. Планината Кайлас, почитана на Изток като светиня, също е пирамида, а височината й (6666 м) е мерната единица, която разкрива закономерностите в глобалната система. Как е изградена тя и какъв е механизмът й на действие? Къде са били и как са се измествали полюсите? Накъде гледа сфинксът? Кайлас ли е Вечният континент, останал непокътнат от земните катаклизми, там ли е Градът на боговете, населяван от атлантите до VII-VIII в. от н.е.? Защо йогите твърдят, че мисълта е триъгълна?
	Това са част от въпросите и хипотезите пред поредната хималайска експедиция на Ернст Мулдашев — един от най-спорните, но и най-четените автори в съвременния свят.
	Какви са отговорите и има ли ги въобще?
	Потърсете сами!!!
