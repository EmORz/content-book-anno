	Артуро Бандини е писател, който се бори за място под слънцето и живее в съмнителен хотел в Лос Анжелис. Докато се къпе в славата на факта, че един — единствен от разказите му е публикуван в малко местно списание, той се запознава със сервитьорката Камила Лопес и между тях разцъфтяват странните и напрегнати цветя на любовта и омразата. Бавно, но неудържимо, чувствата им навлизат в царството на лудостта.
	„Питай прахта“ е един от великите, но почти непознати американски романи на XX век. Както пише Чарлс Буковски в предговора си към книгата, именно този роман го е вдъхновил да стане писател. Каква по-голяма препоръка от това?
