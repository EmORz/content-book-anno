	Когато ексцентричният професор Майлс Скот-Форбс внезапно умира, завещанието му по отношение на двамата му синове е ясно и щедро. На дъщеря си Лусинда обаче завещава заплетен ребус: шест бижута и пет снопа писма, написани на Майлс от неговите любовници през годините. Задачата на Лусинда е повече от сложна: да върне писмата на техните притежателки и за всяка да подбере от колекцията бижуто, подхождащо на темперамента й. Украшението, което остане, се полага на нея. Ако то е най-ценното, младата жена ще наследи 3 милиона лири. Но при едно условие — забранено й е да направи оценка на бижутата.
	Разгневена от факта, че е пионка в поредната игра на баща си, тя с нежелание следва указанията му, но с времето осъзнава, че истинската награда не се крие в милионите лири…
