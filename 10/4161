	В своя трилър Всеки страх, всеки грях Тами Хоуг разкрива страховете, които владеят всекиго от нас. Сега тя ни пренася в света на криминалната съдебна система, където един човек е обвинен несправедливо в ужасяващо престъпление.
	Прокурорката Елън Норт съзнава, че делото по отвличането на детето при Дийр Лейк е едно предизвикателство. Докато се подготвя за най-трудната си задача, тя се изправя срещу търсещите сензация представители на пресата, пред политическите игри, пред бившия си любовник, който е и адвокат на защитата и нежелания партньор Бътлър Брукс — автор на криминални бестселъри и любимец на медиите. И през цялото време някой преследва Елън… Докато първият обвиняем е в затвора, е отвлечено второ дете. Елън разбира, че играта не е завършила. Тя просто започва отново…
