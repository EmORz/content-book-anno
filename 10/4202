	Драги съотечественици!
	Скъпи братя и сестри!
	Бордът настана, тупат сърца ни!

	Както е известно, през огъня борд няма. Защото, който борд копае, сам пада в него. Неслучайно несравнимият майстор на езика Сан Антонио ни отвежда в настоящия шедьовър на изящната словесност или, ако предпочитате, на словесната изящност, в далечна Аржентина, където отдавна си имат борд. Там борд царува, борд робува, борд патки пасе. Ще станете свидетели на шеметните приключения на ченгетата Берю и Пино, които, ни борд яли, ни борд мирисали, се възправят срещу аржентинската организирана престъпност. Четете, цъкайте и ръкопляскайте. И си вадете поука от братския аржентински опит. За да не бъдете като оня, дето борд гази, а гладен ходи. Борд дал, борд взел, дето се вика.
	Дерзайте, пичове!
	Помози Борд!
