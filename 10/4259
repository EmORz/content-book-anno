	Леони Коринт, съпруга на преуспяващ бизнесмен, може да издържи безмилостните игри на манхатънския елит, но не и безсърдечното предателство на съпруга си.
	А едно предателство води и до друго. Сега, останала без средства и перспективи, тя има само свободата си и една мечта — малък имот в пущинаците край река Хъдзън, който иска да преустрои и продаде изгодно. И съдбата я среща с мъжа, за който е мечтала. Сам Никълсън е нейният втори шанс за щастие и тя го усеща при първата им случайна среща. Той е мъж, обвързан с тайно минало, мъж, преследван от една трагедия, но и копнеещ за обич, до която не може да стигне. Така между две изтерзани души накрай света крачка по крачка пламва една любов, която може да унищожи и двамата. Или да продължи до края на времето…
