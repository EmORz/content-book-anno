	„Черният отряд“ е първият увлекателен роман от прочутите Хроники на Глен Кук — дарк фентъзи серията за последното велико братство от древни времена, която включва още: „Надвисналите сенки“ и „Бялата роза“.

	Рота наемници, назоваващи се Черния отряд, се намират в безнадеждна ситуация — принудени са да встъпят на служба при Силите на мрака. Техен господар става Ловеца на души, загадъчна фигура от Десетте, Които Били Покорени — древни магьосници, възродени за живот след столетия мъртвешки сън. Каква роля е отредена на Черния отряд: коз ли ще бъде или пожертвана пешка в интригите на Тъмните сили?…
