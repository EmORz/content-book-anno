	Макс Алън Колинс получава за своите исторически трилъри безпрецедентен брой номинации — единайсет — за наградата „Шеймъс“ на американските писатели на детективски романи. Печели два пъти — за „Истински детектив“ (1983 г.) и „Откраднато“ (1991 г.) с главен герой Нейтън Хелър.
	Колинс, който е номиниран за наградата „Едгар“ за американски писатели в жанра „мистери“ в категориите „Литература“ и „Документалистика“, е наричан „ренесансова фигура“ в този литературен жанр. В автобиографията си има пет поредици трилъри, филмова критика, къса проза, текстове на песни, игри и романи по кино и телевизионни филми, сред които: „На огневата линия“, „Еър Форс 1“ и бестселъра на „Ню Йорк Таймс“ — „Спасяването на редник Райън“.
	Той е автор на текста на световноизвестната комикс поредица „Дик Трейси“ от 1977 г. до 1993 г. и съавтор на „Госпожица Дърво“, „Диво куче“ и „Майк Дейнджър“. Пише текста на комикса „Батман“ и мини сериала „Джони Дайнамайт: Подземният свят“. Неговият роман „Гибелен път“ е екранизиран от студията „Дрийм Уъркс“ с участието на Том Хенкс и Пол Нюман, под режисурата на Сам Мендес.
	Като независим сценарист и режисьор в родния си щат Айова създава трилъра „Мама“ с участието на Пати Маккормък. Неговата премиера е по канала „Лайфтайм“ през 1996 г., а през 1997 г. се появява и продължението „Денят на мама“. Колинс е автор и на „Експертът“, чиято премиера е по HBO през 1995 г., и сценарист и режисьор на документалния филм „Мики Спилейн на Майк Хамър“ (1999 г.), спечелил множество награди, както и на оригиналния „Реално време: Обсадата на Лукас Стрийт Маркет“ (2001 г.).
	Колинс живее в Мюскатайн, Айова, със съпругата си Барбара Колинс и техния син Нейтън.

#	Греховният град
	Лин Пиърс е ревностна християнка, предана съпруга и майка, но оставя запис, на който съпругът й заплашва да я нареже на парчета. Джена Патрик е професионална стриптийзьорка, която се опитва да избяга от секс индустрията и да се запише в колеж, но е удушена в заключена стая в клуба, където работи.
	Гил Грисъм, Катрин Уилоуз и останалите от екипа се опитват да разтълкуват маловажните на пръв поглед следи към загадъчните убийства и към тайния живот на жителите на най-мизерните и най-порядъчните квартали на греховния град Лас Вегас.
