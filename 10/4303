	Издателство „Народна младеж“ предлага за първи път на любителите на криминално-психологическия жанр две произведения от изтъкнати японски автори — „Чудовище в мрака“, от основоположника на жанра в японската литература Едогава Рампо, и „Плюшеното мече“ — от Сейичи Моримура, изключително популярен съвременен писател. Повестта „Чудовище в мрака“ е написана в стила на класическия детектив и прави впечатление с тънкия си замисъл, оригиналното си повествование и неочакваната си развръзка. В „Плюшеното мече“ са засегнати редица актуални теми — за корупцията сред държавния елит, нравите на съвременната младеж, конфликта между поколенията.
