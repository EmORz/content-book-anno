	След като Ерагон и драконът му Сапфира спасяват бунтовниците Варден от внезапното нападение на ургалите, откритият сблъсък със злия владетел на Империята — Галбаторикс, е въпрос само на време.
	Ерагон трябва да замине за страната на елфите, където да продължи обучението си в боравенето с меча и магиите, за да стане истински Ездач, достоен за отредената му от съдбата роля в тези смутни, но и героични времена. Пътят до Елесмера и престоят в приказните гори са изпълнени с безброй приключения, предизвикателства и важни житейски уроци и за Ерагон, и за Сапфира. Докато двамата се готвят да изпълнят дълга си на Ездач и дракон, войските на Империята минават в настъпление. На бойното поле Ерагон влиза в смъртоносна схватка със смятания за мъртъв Муртаг и разкрива зловеща тайна от своето минало, която ще има неочаквани последици за него.
