	Няма нищо по-хубаво на света от родния дом, от родната стряха. Това е така, защото човек за първи път именно тук усеща майчината милувка и бащината прегръдка.
	От прозореца на родния дом за първи път виждаме слънцето и месечината, зеленината на полето и ненадминатата красота на родните планини. Затова никога не трябва да ги забравяме. Няма по-голямо нещастие за човека да живее далече от родния дом, да не чува майчиния език и бащиния глас. Истинско проклятие е отделянето от родния край, животът сред чужди хора. Може да бъдеш богат, може да бъдеш прочут, но никога няма да бъдеш щастлив, ако си забравил топлината на родната стряха.
	В своята детска библиотека „Родна стряха“ издателска къща „Стрелец“ включва едни от най-хубавите произведения на българските писатели. Сред тях е книгата с избрани творби на Асен Разцветников „Чудесии, дяволии, залисии“.
