	Тайните на харема разкрива истинската причина за драматичната съдба на видната египетска фамилия Рашид. Прокълната и отлъчена от своя род за престъпление, което не е извършила, Жасмина избягва в САЩ, за да започне нов живот. Но загадъчните пътища на сърцето я връщат назад: ще може ли някога да види отново своя син? Ще успее ли дръзката Камелия да намери любовта в жестокия мъжки свят? Ще разбере ли Захария коя е истинската му майка? Ще има ли Ибрахим най-сетне син? И какви тайни е разкрила мъдрата Амира, потъвайки в бездната на забравения харем?
	Като в замайващ погледа ориенталски килим се преплитат фигурите на съдбата, багрите на любовта и коварството, нишките на истината и лъжата. Животът тъче неумолимо и вплита щастие и болка, смях и сълзи, отчаяние и надежда. В една ужасяваща и прекрасна история, която разтърсва и трогва.