	Любен Дилов Иванов е роден на 25 декември 1927 година в град Червен бряг. Завършил е гимназия в Луковит, а висшето си образование по български език и литература — в Софийския държавен университет.
	Първите си разкази публикува още като студент във вестник „Народна младеж“ и в литературния сборник „Смяна“ през 1951 година. Оттогава сътрудничи на столичните списания и вестници с разкази, очерци, статии, рецензии и др.
	През 1953 година Издателство „Народна младеж“ издаде първата му книга, повестта за юноши, „Гълъби над Берлин“.
	Фантастичният роман „Атомният човек“ е неговата втора книга.
