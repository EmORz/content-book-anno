	Паркър, Мак, Ема и Лоръл създават преуспяващата сватбена агенция „Обети“, която се стреми да организира за клиентите си сватбата на мечтите им. С внимание и прецизност четирите приятелки наистина превръщат сватбеното тържество в незабравимо преживяване за младоженците и техните гости.
	Специализирала сватбена фотография, Мак запечатва на лента най-щастливите моменти на влюбените двойки, но самата тя не вярва в любовта. Докато не среща случайно свой съученик от гимназията. Сдържаният интелектуалец Картър не е нейният тип мъж, но темпераментната Мак е заинтригувана от него. Флиртът им е на път да прерасне в сериозна връзка, но червенокосата бунтарка изпитва страх от обвързване. Разкъсвана от вътрешни съмнения, тя се опитва да си отговори на въпроса дали Картър е любовта на живота й. Ще успее ли Мак да се пребори със страховете си?
