	Зад златните решетки на харема се разиграва драмата на една от най-богатите египетски фамилии: деца се изтръгват от майчините обятия, невръстни момичета се омъжват насила, влюбени се разделят завинаги, кипят забранени страсти и пороци. Жестокият ислямски обичай да се обрязват жените осакатява и телата, и душите им. Но един ден младите захвърлят фереджетата, за да потърсят любовта и свободата отвъд високите зидове на господарския дом. Те имат един-единствен шанс да намерят истинското щастие и да се спасят от проклятието, тегнещо над тях от рождението им. Къде е той?