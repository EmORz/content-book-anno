	„Единайсет хиляди камшика“ (1911 г.) е едно изненадващо произведение на брилянтния поет и стилист Гийом Аполинер, чиито еротични романи не са известни на българската публика. Вдъхновено от Маркиз дьо Сад, то същевременно го пародира. Без да се свени от натурализма и сексуално-садистичните сцени, Аполинер ни поднася невероятно разгулната история на румънския принц Мони Шибеску, изпълнена със здрав раблезиански хумор и разюздана фантазия. Трябва да имаш таланта на Аполинер, за да посмееш да кажеш всичко — и дори повече!
