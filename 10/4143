	Летописът разказва събитията при завръщането на Черния отряд към своите корени в Катовар, видени през очите на Господарката. Отправили се на юг в търсене на своята предистория, наемниците се оказват намесени в политическите кроежи управниците на градовете, които се намират на границата със Сенчестите земи.

	В решителната битка край Талиос отрядът губи битката, но спасява града.
	Господарката става новият Капитан и продължава мисията на наемниците, въпреки коварството на жреците и градоначалниците, за спасяване на тамошното население от прокобата на оцелелите Сенчести господари. Нейни съюзници са Удушвачите — убийци, кланящи се на кървавата богиня Кина, свързана с ранната история на отряда. Ала изпълзелите от мрака сенки осъществяват своите дълго и отдавна планирани отмъщения и кроежи…
