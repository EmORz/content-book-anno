	„Историята на моя живот“ е първата книга за живота на една от легендарните личности в човешката история — сляпата и глуха американка Хелън Келър.
	Философи, психолози и педагози могат да открият как едно оригинално хрумване на Съливан става причина Хелън да усвои първото понятие — вода.
	Специалните педагози могат да навлязат в някои детайли от нейното обучение, начините на общуване и социализирането й като личност.
	Увлекателно, образно и емоционално книгата отвежда читателя не към тягостното страдание на тишината и мрака, а към духовната красота, към радостта да се живее.
