	Лиз Джером е специалистка в своята област — връзки с обществеността. Но стане ли дума за нейните собствени връзки с хората, нещо все не е наред.
	Оказва се неподготвена за нестандартното поведение на Донован Грант, при когото отива временно на работа. Той се държи свободно и закачливо, и заплашва по този начин да разруши черупката, която младата жена изгражда около себе си от известно време, за да съхрани крехкото си душевно равновесие. И в същото време Лиз с цялото си сърце и душа се стреми към изкушението, което Донован й предлага.
