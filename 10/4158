	В колосалната битка срещу армията на Империята в Пламтящите равнини Ерагон и Сапфира едва не загиват. Ала изпитанията на младежа не свършват дотук. Той се е заклел на братовчед си Роран, че ще измъкне неговата любима Катрина от ноктите на зловещите Ра’зак. Освен това всички упования на бунтовниците Варден и елфите за свалянето от трона на омразния тиранин Галбаторикс са съсредоточени върху младия Ездач и неговия изумруден дракон.
	В същото време в Тронхайм предстои изборът на нов джуджешки крал. От това кой ще бъде той, зависи дали джуджетата ще продължат да се крият в подземния си свят, или ще се присъединят към съюза срещу Императора.
	Преследван от могъщи врагове и изправен пред толкова големи очаквания, Ерагон отива в Елесмера да търси така нужните му отговори. Там узнава древна тайна, която може да се окаже съдбоносна за бъдещето на цяла Алагезия. Там се сдобива и с… Бризингър!
