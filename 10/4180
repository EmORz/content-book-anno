	Времето е коварна и непредсказуема материя. Гмурнеш ли се в нейните глъбини, не се знае ще изплуваш ли отново…

	Николас Фандорин, роденият в Англия внук на легендарния детектив Ераст Фандорин, се опитва да заживее в света на посттоталитарна Русия — вече като баща на семейство и президент на не особено просперираща фирма.
	Едно изненадващо посещение тласва Николас в объркания свят на руските новобогаташи, в безумна надпревара за огромни печалби, в която пътят е настлан с трупове. Магистърът по история трябва да разкрие престъпника — залогът е не само собственият му живот, но и животът на двете му деца.
	Лутанията на преследвания от убийци магистър се преплитат с пътя на негов далечен праотец — Данила Фандорин, камерсекретар на Екатерина Велика. За да спаси една придворна дама от преследване, Данила се заплита в дворцови интриги и се изправя срещу фаворита на великата императрица.

	Едно великолепно приключение в литературен лабиринт от осемнайсети век до прага на третото хилядолетие.
