	Книгата на световноизвестния писател фантаст и автор на многобройни научнопопулярни произведения Айзък Азимов представлява достъпно и крайно увлекателно въведение в чудния свят на съвременната астрофизика и на различни теории за черните дупки. „Гравитационната гибел“ е ориентирана към учениците от горните класове, но представлява интерес и за всеки, който би искал да узнае нещо повече за света, който ни заобикаля.
