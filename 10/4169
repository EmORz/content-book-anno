	„Блекколар“. Алън Кейн никога не бе срещал тези отлично обучени бойци, но подвизите им във войната срещу расата рикрил ги бяха превърнали в легенда. Подсилени с помощта на химикали, които удължават младостта им, удвояват скоростта и рефлексите им и засилват паметта, те бяха специална част, обучена за близък бой срещу враг, далеч по-силен и ловък от човешките войници. Върховно оръжие — по-зловещо и от огромните кръстосвачи клас „Нова“ — „Блекколар“ бяха най-смъртоносните хора в историята на военното дело на Земята.
