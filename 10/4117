	_В последната книга от своята удивителна кариера_ Карл Сейгън по един великолепен начин коментира горещите проблеми в нашия живот, на света и на Вселената около нас. _Тези блестящо написани завладяващи есета_ ни запращат както в безкрая на космическото пространство, така и в интимната среда на човешкия мозък. В тях авторът се впуска в размишления за такива насъщни въпроси, като: _какъв е произходът на Вселената и какъв ще бъде нейният край_ или по какъв начин трябва да съчетаем науката и съпричастността, за да посрещнем предизвикателствата на настъпилото ново столетие. Освен това книгата съдържа и един рядко искрен интимен поглед към мислите на автора за любовта, смъртта и духовността — такива, каквито са били по време на борбата му с фаталната болест. Все така гледаща напред и тръпнеща от искрата на неговото неугасващо любопитство, _„Милиарди и милиарди“ е заветът на един от великите умове на нашето време_.
C>
	„Достойно завещание на най-добрия популяризатор на науката днес“.
@	Ню Йорк Таймс
C$
C>
	„Книга с богата словесност… Независимо от това дали става дума за закърнелите ловни инстинкти на хората, за спомена за миризмата, идваща от трансформатора на електрическото влакче в детските му години, за глобалното затопляне или за живота на Марс, Сейгън винаги намира подходящата метафора или живия пример.“
@	Сейнт Луис Поуст-Диспач
C$
C>
	„Проспали сте часовете си по отделните науки в гимназията? Тази книга ще ви помогне да запълните дупките. Видният учен Карл Сейгън е събрал в едно логика, познания, остроумие и хумор — за да направи тази обикновено скучна тема безкрайно интересна за четене.“
@	Далас Морнинг Нюс
C$
C>
	„От всяка страница звучи успокояващият глас на Сейгън… Един изискан и проникновен подарък, който на раздяла учителят прави на своите ученици. Само времето ще покаже, дали тези ученици — цялата човешка раса — са разбрали нещо от неговите лекции и уроци.“
@	Уинстън-Салем Джърнъл
C$
C>
	„Книгата кипи от нови идеи и въпроси. Авторът предчувства «открития, от които косите ни настръхват» и се спира на четири от най-интересните проблеми, по които би трябвало да се работи.“
@	Денвър Пост
C$
