#	От издателя
	11 години по-късно един писател се осмели да цитира писанията на Христо Калчев.
	11 години всички го четяха, говореха си тайно, но никой не се осмели да каже истината.
	След тези години журналистът и писател Григор Лилов го цитира в книгата си „Големите играчи“.
	Но Калчев ли беше човека, който трябваше да извади на бял свят кирливите ризи на политици, полицаи и мутри? Явно на другите не им стигаше смелост.
	Както и да го мисля, каквото и да си го представям като издател, приятел и човек, познаващ човека Христо Калчев, аз смятам, че той беше пророк на нашето време. Не като Нострадамус, не като Ванга, той беше пророк на политическото време.
	Следейки събитията, макар и без да участва активно в тях, Калчев знаеше какво ще стане.
