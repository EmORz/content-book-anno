#	Тайните на децата индиго
	Тринайсетгодишният Лоренц вижда починалия си дядо, разговаря с него и предава на останалите заветите му от отвъдното. Кевин пропълзява до леглото на родителите си и разказва как „големият ангел отново е там“. Петър е на девет и не само вижда аурите около хората, но и чете мислите им. Владимир чете от затворени книги, а брат му Сергей огъва лъжица чрез силата на мисълта.
	Мислите, че те са изключение, че вероятността едно дете да има подобни дарби е 1:1000? Наистина ли съществуват?
	— Проницателните деца с медиумни способности, които осъществяват контакт с духовния свят и отвъдното
	— Децата, които помнят предишния си живот
	— Децата индиго, които имат хиперактивно поведение, труден характер и не могат да се адаптират, но притежават удивително висок коефициент на интелигентност
	— Китайските деца със супер-медиумни възможности, които не само могат да четат с ушите или ръцете си, но и да материализират предмети „от нищото“
	— Децата, които притежават ново ДНК, досега обозначавано като „мутирало“. Те са резистентни към заразена кръв и имат собствен имунитет срещу ракови клетки.
	В тази богата на примери книга авторът отбелязва, че във всички деца се крият подобни таланти, които остават незабелязани или са потискани. Много е важно да избегнем неправилните начини на възпитание, както и да преодолеем пречките около нашата небрежност или липсващи познания.
	Нека се заслушаме в увлекателните и запленяващи разкази на децата с медиумни способности и не забравяме: „че самите ние творим и можем да преместваме планини с вярата си. Ние решаваме дали нещо ни вреди или не. Ние сме част от Творението и имаме всичко, което Бог има — само че в по-малък мащаб; такъв, който можем да овладеем. Тук сме, за да осъзнаем, че не сме само част от Творението, но и част от Твореца и един ден самите ние ще станем творци.“
