	В навечерието на пищно тържество, две красиви млади жени правят тъжна равносметка на привидно благополучния си живот. Достигнала мечтата на съвременната жена, Лейни вижда другото лице на свободата — болезнената самота. Ала за приятелката й Фаръл, семейният уют вече е бреме за авантюристичната й природа. И когато Фаръл и съпругът й нелепо загиват, Лейни трябва да направи своя избор. Да пожертва ли шеметната си кариера заради осиротелите деца на приятелите си? Преборвайки се с необичайните задължения на настойник, Лейни се натъква на „незначителни“ предателства и на неопровержима улика, че смъртта на Фаръл и съпруга й не е случайна…
