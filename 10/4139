	Автор на повече от 70 кино– и телевизионни сценария и няколко романа, Геза Цифра е известен западногермански писател с вкус към криминалния жанр и към жизнеутвърждаващата комедия. „Смъртта вкарва голове“ е един от последните му романи, чиято тема е заплетена афера в английския професионален футбол. Какви са били мотивите на убиеца, застрелял тримата най-добри играчи от преуспяващ футболен клуб? Кой е той? Авторът ще ни отговори с професионална вещина — без евтини уловки, като заинтригуващо ни води към развръзката.
