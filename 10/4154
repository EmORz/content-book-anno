	Може би за пръв път един човек е поставен във времето си — толкова сурово, толкова нецивилизовано, толкова жестоко, че рядко фантазията на авторите се е оказвала достатъчна да го отрази. Западът — това е безмилостна природа, гибелни мисии и титанични цели. Те формират човека Ласитър.
#	Лешоядите от Гила Бенд.
	Когато Ласитър пристига в покрайнините на Гила Бенд, пред очите му се разкрива ужасяваща картина. На фона на нажеженото до червено сияние на вечерното слънце се поклащат петима обесени. Стар брадат мъж е брутално пребит насред улицата. Това, което той още не може да види, е голото момиче, което седи завързано за един стол и е принудено да търпи вулгарността на няколко пияни мъже. Когато Ласитър слиза от петнистия си кон пред кръчмата и влиза вътре така безгрижно, сякаш пет пари не дава за всичко наоколо, го наблюдават гладните очи на лешоядите.
