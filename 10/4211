	Блесна светкавица, въздухът се разлюля… И светът се промени!
	Беше 21 май 1941 г.
	Беше война…

	Джони Максуел и неговите приятели трябваше да направят нещо, когато откриха местната клошарка госпожа Тахион в безсъзнание. Само да не става въпрос за дишане уста в уста…
	Госпожа Тахион, освен скърцащата количка и купчината черни торби, притежава още нещо — тя по някакъв начин държи ключа към други времена и епохи. Внезапно се оказва, че настоящето не е толкова сигурно и безопасно. На Джони само така му се е струвало.
