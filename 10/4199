	Готови ли сте за любовна история?
	Имате ли достатъчно любовни приключения в живота си?
	Журналистката Кристи Бейли би отговорила отрицателно. Не че си няма сериозен приятел, но Джо просто не е от мъжете, които си падат по обвързването „докато смъртта ни раздели“. Или по романтиката… Точно когато е готова да се примири със съвместното съжителство, без подкосяващи краката моменти, списанието на Кристи я изпраща в бляскаво венецианско палацо с мисията да разучи тайнствените клюки около Любовната академия…
	Какво представлява Любовната академия? Училище за любов? Или завоалирана агенция за компаньони с италиански привкус и искрящи кристални полилеи? Кристи трябва да докаже теорията на своята редакторка, че „има нещо гнило в Италия“. Но какво ще стане ако тя греши и обещанията за вълнуващо аморе се окажат истина? Ще устои ли нашата героиня на изкушенията под сребърните лъчи на луната, или нейната връзка с Джо ще отплува в небитието с гондола?
	Ако смяташ, че Казанова е бил лошо момче, то само почакай — да прочетеш, какво е подготвил Купидон за Кристи…
