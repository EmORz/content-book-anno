	Кайла Шеридан мечтае за любов, брак и семейство. Тя среща мъжа на мечтите си и след шеметно ухажване става негова съпруга. Обаче в сватбената нощ той изчезва и Кайла с горчивина осъзнава, че мечтите й са я превърнали в лесна мишена за един измамник.
	Ник Гренвил притежава вродено чувство за почтеност и непреодолим стремеж към изграждането на най-големите в света мостове. Ала когато на пътя му се изпречва безскрупулен мошеник, Ник загубва всичко, което цени, и собствената си самоличност. Той вече няма какво да губи и е готов на най-смъртоносните рискове, за да изчисти петното от името си и да си върне живота.
	Събрани от съдбата, Кайла и Ник се впускат в отчаяно преследване на гениалния измамник, който се хвали, че не може да бъде заловен, без да подозират, че ще се сблъскат с потресаващи тайни от тяхното минало.
