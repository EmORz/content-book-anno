	Как бихме могли да вземем интелигентните решения относно нашия живот — който все повече зависи от технологиите, — ако не разбираме разликите между митовете на псевдонауката, Ню Ейдж-мисленето и фундаменталисткия фанатизъм от една страна; и подлежащите на проверка хипотези на науката, от друга?

	Като прави мащабни паралели с историята и културата, Сейгън изследва и убедително развенчава някои от най-популярните заблуди, като например магьосничеството, чудотворното изцеляване, демоните и НЛО-тата. Въпреки това е тревожно, че в настоящата т.нар. „информационна епоха“ псевдонауката процъфтява — с истории за извънземни похищения, „канализиране“ на предишни животи и масови халюцинации, които се радват на все повече внимание и адмирации. Както Сейгън демонстрира с блестящо красноречие, омайната песен на сирените на безумието е не просто погрешна крачка в културно отношение, но също така и рискован скок в тъмнината, който заплашва нашите най-основни свободи.
C>
	„Изпълнен с безкрайно уважение към религията като цяло, Сейгън заклеймява пиетета към невежеството, който се таи в сърцето на фундаментализма… С убедителни доводи… Забавна… Страхотен залп в битката срещу ирационалността и суеверията.“
@	Олбъни Таймс Юниън
C$
C>
	„Написана в характерния за Сейгън елегантен прозаичен стил, книгата предлага голяма доза здрав разум… всички родители, учители, духовници, политици и гимназисти трябва незабавно да я прочетат.“
@	Сайънтифик Американ
C$
