	Изтощена от мъчителния си развод и служебните си задължения във вашингтонската администрация, Карин Блейкмор има нужда да отдъхне за няколко дни. На екзотичния остров Ямайка се запознава с Дерек Алън, който се крие от жадните за сензации журналисти. През безразсъдните дни и нощи, които прекарват заедно, те не научават почти нищо един за друг… И тогава най-неочаквано Карин узнава цената, която ще трябва да плати. Въвлечена съвсем случайно в живота на Дерек и изправена пред опасността да бъде обвинена в издаване на държавна тайна, тя има само един изход…
