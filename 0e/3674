	Маги Афтън е отдадена изцяло на своето призвание — журналист в престижно издание. Младата красавица пристига сред грубите златотърсачи в Аляска, за да изпраща материали за вестника си. При търсене на интересни лица попада на Чейс Макгарет — един интригуващ веселяк, способен да покори всяко женско сърце… Скоро Чейс разбира, че зад хладната външност на изисканата дама се крие цяла бездна от чувственост и страст… Двамата са повлечени от изпепеляващото си привличане, разразило се сред ледената пустош на долината Юкон. Техният любовен екстаз е в състояние да разтопи дори вечния лед на Аляска…
