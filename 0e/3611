	Възхвалявана като „една от най-горещите и талантливи съвременни писателки“ Джейн Ан Кренц се завръща с най-оригиналната си творба до момента. Спираща дъха история за страст, измама, алчност, лицемерие и за любовта между двама души, които никога не биха се срещнали в един идеален свят…
	Добре дошли В Уиспъринг Спрингс, щата Аризона, където на съответната цена всеки може да си купи нова самоличност и да започне на чисто. Но двама души ще разберат, че никой не може да избяга от миналото си дори и тук…
	Зоуи Лус е млада дизайнерка, която знае, че между стените на един дом може да бъде стаена тъмна тайна. Когато усеща нещо нередно в къщата на новия си клиент, тя се обръща към частния детектив Итън Труакс с молба да открие истината. Зоуи обаче не подозира, че самата тя представлява интерес за Итън, който ще разбули ревностно пазената й тайна. Както и не предполага, че ще се влюби в него…
