	Когато става въпрос за мъже, Емили Олбрайт е изтъкана от „гордост и предразсъдъци“. Търси:
	… мургав красавец, верен предан мъж с безупречни маниери, изтънчен, който умее да води остроумни разговори, мъж с широка мускулеста гръд, на която да отвориш книга…
	Но попада все на „скапаняци“.
	И решава — с мъжете дотук! Ще прекара романтична Коледа в Англия по стъпките на Джейн Остин. Автобусът обаче е пълен с досадни възрастни дами и един-единствен мъж — заядливия, мрачен журналист Спайк Харгрийвс. Поредният „скапаняк“! Последното, което Емили очаква, е да срещне мъжа мечта. И внезапно мечтата се превръща в реалност…
	А дали точно това е търсила?
