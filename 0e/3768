	Красивата, невинна Роуън Мъри е привлечена от мрачния Лиъм Донован със сила, която не е подозирала за възможна. А целувките му, отнемащи дъха й, я карат да вярва, че и той изпитва същото. Но тя бързо осъзнава, че нейният загадъчен съсед е неуловим, досущ като мистериозния вълк, който се скита край хижата й. Лиъм се измъчва от нерешителност. Напълно наясно с последиците той знае, че няма право да обича Роуън. Но изкусителната й невинност надделява над волята му и той няма сили да й устои. Знае също, че ако направи Роуън своя, няма да има никакъв избор и ще трябва да й разкрие невероятната си тайна.
