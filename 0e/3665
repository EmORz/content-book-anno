	От зората на времето ангелското войнство на небесния рай и демоничната орда на горящия ад водят непрестанна битка за съдбата на всичко живо. Сега тази битка се е пренесла в света на смъртните… и нито един човек, демон или ангел няма да остане невредим…
	Воден от жаждата си за власт и от натрапчиви кошмари, лорд Джитан Алдрик стига до руините на древна гробница, където открива мистериозен артефакт. Чрез него той се надява да освободи ужасяващ демон, държан в плен от магия още от падането на Тристрам, и с негова помощ да стане господар на света. В същото време некромантът Заил пристига в Уестмарч, следвайки неясното предчувствие за надвисваща над цялото човечество опасност. Ратмианинът разкрива пъкления план на лорд Алдрик, но дори и не подозира, че инициаторът на разразилите се кървави събития е негов събрат. Наближава пълнолуние и нечестивият демон Астрога се подготвя да хвърли чудовищните си орди срещу хората…
	Една вълшебна история за мечове и магия, създадена по мотиви от популярната компютърна игра.
