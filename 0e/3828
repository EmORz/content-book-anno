	Две години след нелепата смърт на съпруга си, Син МакКол разбира, че трябва да промени нещо в живота си. Крепят я единствено грижите за сина й Брендън и работата. Но една вечер Уърт Дансинг — най-добрият неин и на мъжа й приятел, неочаквано й предлага да заминат за уикенда в Акапулко. Син вярва безрезервно на Уърт, но не предполага, че екзотиката и романтиката ще ги накарат да изгубят разума си и да прекрачат границата на приятелството. Изгаряща от чувство за вина към паметта на съпруга си, Син решава да сложи край на връзката си с Уърт. Но той не мисли така…