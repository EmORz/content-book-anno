	Мейлис израства в манастир, захвърлена там след смъртта на майка си от своя властен баща. Тя вече е забравила какво е това дом и семейство и се е отдала на радостта от духовното и завладяващия свят на книгите, които преписва. Но един ден в манастира пристига чичо й и й съобщава, че трябва да се омъжи за див шотландски феодал, за да може баща й да укрепи границите на владенията си. Мейлис е ужасена и побягва от манастира посред нощ. В тъмнината налита на двама конници — рицаря Тристан и неговия паж. Момичето тръгва с тях и се озовава в стана на Хенри Плантаженет — бъдещия крал Хенри II. Там тя успява да спечели не само височайшето благоволение, но и любовта на красивия Тристан.
