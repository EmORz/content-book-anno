	Айрис Йохансен е майсторка на разказа, чиито сензационни романи държат читателя в напрежение до самия край. Сега прочутата авторка на „Дълго след полунощ“ и „Живея, за да отмъщавам“, бестселъри в класацията на Ню Йорк Таймс, се завръща с най-разтърсващия си роман, една история за смъртоносна алчност и ужас, обхванал целия свят. Опитната фотожурналистка Бес Грейди е усвоила до съвършенство занаята си в горещите точки на света. Но макар че е била свидетел на ужасите в Сомалия и Сараево, тя се оказва неподготвена за онова, което я очаква в малък град в Мексико — когато леката задача, с която е натоварена, се превръща в отчаяно пътуване към страха. Тенахо е опитно поле — първият етап от плана, роден в едно изкривено съзнание и предназначен да всее ужас с цената на безброй невинни жертви. Той е плод на безскрупулни конспиратори, чиято следващата цел може да се окаже сърцето на Съединените Американски Щати.
	Създаден от днешните новини и утрешни заглавия, „И тогава умираш…“ е първокласен съспенс, предлагащ наситено с емоции развлечение, една сполучлива комбинация, която ще продължи да ускорява пулса ви дълго след като обърнете и последната страница.
