	Могъщото семейство Куинтрел винаги е привличало общественото внимание. След смъртта на баща си губернатор Джош Куинтрел се подготвя за оспорваната надпревара за президентския пост — доста неподходящ момент за ровене в семейни тайни. Ексцентричната леля на губернатора обаче иска точно това от генеаложката Карли Мей. Младата жена търси отговори за личния живот на кандидат-президента, починалия му баща, парализираната му майка и убитата му сестра-наркоманка. В резултат животът на любопитната Карли е заложен на карта. Тя няма на кого да се довери, освен може би на Дан Дюран, опасен и тайнствен мъж, свързан с миналото на семейство Куинтрел. За да оцелее, тя се нуждае от съюзник. Проследяването на кръвните връзки на богатите и жадни за власт може да се окаже доста мръсна работа, а някои тайни са направо смъртоносни…

	Наелектризиращо повествование и напрежение, остро като бръснач. Бестселъровата авторка Елизабет Лоуел още веднъж ни доказва защо е една от най-добрите в жанра…
