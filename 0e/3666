	В забуленото от мъгли минало светът Азерот гъмжал от всякакви удивителни създания. Загадъчни елфи и жилави джуджета съжителствали с човешките племена в мир и разбирателство — докато появата на демоничния Пламтящ легион не разрушила благополучието им завинаги. Орки, гоблини и тролове започнали съперничество за надмощие над света на WARCRAFT.
	Роб. Гладиатор. Шаман. Вожд. Загадъчният орк, известен под името Трал, е бил всяко едно от тези неща. Намерен от хората като бебе и отгледан сред тях, той е заставен да рискува живота си ежедневно, за да бъде пълна кесията на жестокия му господар. Но сега зовът на кръвта тласка Трал към една нова съдба — да разкъса оковите си и да преоткрие древните традиции на своя народ.
#	ПОВЕЛИТЕЛЯТ НА КЛАНОВЕТЕ
	Един разказ за чест, омраза и надежда, базиран върху едноименната компютърна игра.
