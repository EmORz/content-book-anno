	Пламтящият легион е разгромен и източните райони на Калимдор са поделени между двете нации: на орките от Дуротар, водени от своя благороден военачалник Трал, и на хората, начело на които стои една от най-могъщите магьосници — лейди Джейна Праудмуър. Ала крехкият мир внезапно се нарушава. Отделни нападения над орките в Дуротар ги навеждат на мисълта, че човеците са подновили агресията си срещу тях. Джейна и Трал трябва да успеят да избегнат катастрофата, преди да се разпали старата омраза и Калимдор да бъде обхванат от нова опустошителна война. Докато търси да разбере кой стои зад тези нападения, лейди Праудмуър се добира до изненадващи открития. Сблъсъкът й с отдавна изчезнал магьосник ще застраши всичко, в което вярва, и ще хвърли светлина върху тайната история на Света на Уоркрафт…
