	В един момент Криси, модна фризьорка в Олбани, щат Ню Йорк, заминава с приятелката си Джени на дълго плаване. Още първите дни на кораба са сякаш сбъднат сън. После нещата започват да стават различни. Марк, синът на корабособственика, разглезен от живота, иска да я изнасили. Валентин, български имигрант, крие експлозив в сърцето на плаващия град. Моника, ексцентрична австрийска писателка, плете свои си мрежи над момичето. Дните й бавно се превръщат в мрачен кошмар, когато идва срещата с корабния лекар Лука. Крехкото отначало приятелство прераства в дружба, после от нея лумва любовта. Истинската неповторима любов, каквато пламва веднъж в живота. И когато там, далече в Лондон, един извратен ум решава да взриви кораба с хората на него, за да опази целостта на империята си, точно тази любов спасява както Криси, така и изумителния плаващ град. Плаването се превръща в сбъднат сън, а корабът — в кораб на мечтите.
