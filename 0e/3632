	Жителите на Крин познават войните от предишните епохи. Все още са живи някои от героите, участвали във Войната на Копието и в прогонването на Мрачната царица Такхизис.
	Мнозина добре си спомнят разрухата, настъпила след Войната на Хаоса, с която приключи Четвъртата световна епоха, и заминаването на боговете.
	Но ето, че сега започва нова война, по-ужасна от всяка друга. Война, в която залогът са сърцето и душата на самия свят.
