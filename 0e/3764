	Лиан е съпруга на френския посланик във Вашингтон, а Ник Бърнъм — собственик на могъща компания, който обаче е принуден да се примирява с похожденията на разглезената си съпруга, за да не се раздели със своя единствен син. В навечерието на Втората световна война двамата се запознават на пътуващия към Европа суперлуксозен лайнер Нормандия и се разделят като добри приятели. Ала съдбата отново ги среща — на борда на товарен кораб, с който бягат от окупирана Франция. Пламва една неукротима любов, която вдъхва на двамата сили да издържат суровите изпитания. Но съдено ли е тя да просъществува?
