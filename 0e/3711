	Съдбовният час наближава…
	Смелите нощни елфи са разтърсени от загубата на своя обичан генерал. Черният дракон Нелтарион, обсебен от Демоничната душа, е разпръснал могъщите драконови ята в четирите посоки на света. А Пламтящия легион, предвождан от Аркемонд, е на косъм от победата. Докато Калимдор и неговите обитатели се огъват пред това неунищожимо зло, още по-голям кошмар се надига от дълбините на Кладенеца на вечността…
#	WARCRAFT
	В последната, апокалиптична част от тази епична трилогия, драконовият магьосник Крас и младият друид Малфурион трябва да рискуват всичко, за да спасят Азерот от пълно унищожение. Повикали на помощ останалите раси, нашите герои се надяват да изковат съюз, способен да устои на силата на Пламтящия легион. Защото, ако Демоничната душа попадне в ръцете на Саргерас, всяка надежда за света ще бъде изгубена. Настъпил е часът, когато минало и бъдеще ще се сблъскат!
#	РАЗЦЕПЛЕНИЕТО
	Книга трета от новата трилогия за света на популярната компютърна игра.
