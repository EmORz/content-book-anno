	От зората на времето ангелското войнство на небесния рай и демоничната орда на горящия ад водят непрестанна битка за съдбата на всичко живо.
	Сега тази битка се е пренесла в света на смъртните… и нито един човек, демон или ангел няма да остане невредим.
	Легенди се разказват за изгубения град Урех, смятан от мнозина за портал към рая. Ако може да се вярва на хорските приказки, на всеки две хиляди години, когато звездите се разположат подходящо и сянката на планината Нимир падне върху руините, градът се завръща за кратко в света на смъртните, разкривайки несметните си богатства на смелчаците, престрашили се да ги потърсят. След цял живот, отдаден на проучвания, магьосникът Куов Цин повежда своя отряд от наемници и авантюристи през изпълнените с опасности джунгли на Кеджистан, за да присъстват на прераждането на града. Ала никой от групата не подозира за ужасяващия кошмар, пред който им предстои да се изправят. Сияйният Урех се оказва мрачен портал, който неустоимо ги притегля към…
	Една вълшебна история за мечове и магия, създадена по мотиви от популярната компютърна игра.
