	В забуленото от мъгли минало светът Азерот гъмжал от всякакви удивителни създания. Загадъчни елфи и жилави джуджета съжителствали с човешките племена в мир и разбирателство — докато появата на демоничния Пламтящ легион не разрушила благополучието им завинаги. Орки, гоблини и тролове започнали съперничество за надмощие над света на WARCRAFT.
	Пазителите на Тирисфал — дълъг списък от имена на храбреци и носители на богоподобно могъщество, водили потайна и самотна борба срещу нечистите сили на Пламтящия легион в продължение на векове.
	Още от самото си раждане Медив бил орисан да се превърне в най-великия измежду тези герои, ала мрак обсебил душата му и покварил неговата невинност и сега уменията му, които трябвало да бъдат ползвани за добруването на хората, служат на злото.
	Разкъсван между две съдби, борбата на могъщия заклинател срещу стаената в него заплаха е на път да промени бъдещето на целия Азерот…
#	ПОСЛЕДНИЯТ ПАЗИТЕЛ
	Един увлекателен разказ за магия, битки и героизъм, базиран върху едноименната компютърна игра.
