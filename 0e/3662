	От зората на времето ангелското войнство на небесния рай и демоничната орда на горящия ад водят непрестанна битка за съдбата на всичко живо.
	Сега тази битка се е пренесла в света на смъртните… и нито един човек, демон или ангел няма да остане невредим…
	Животът на Норек Визаран се е превърнал в жив кошмар. Докато търси магически съкровища, този наемник открива един артефакт, който надминава и най-смелите му мечти: древната броня на Бартук, легендарния Кървав военачалник. Но загадъчните доспехи са прокълнати и подчиняват измъчената му душа на желанието си за отмъщение. Преследван от демони, които искат бронята за собствените си пъклени цели, Норек трябва да превъзмогне една кръвожадност, върху която няма почти никакъв контрол, и да научи истината за своето ужасяващо проклятие, преди да бъде погълнат от мрака завинаги.
	Една вълшебна история за мечове и магия, създадена по мотиви от популярната компютърна игра.
