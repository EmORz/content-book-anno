	Като глезена дъщеря на някога процъфтяващото семейство Бранигън, красивата Шанън не е подготвена за трудностите на Орегонския път, но още по-малко — за срещата с метиса разузнавач Суифт Блейд… Тъмните му очи като че ли пронизват самата й душа, сваляйки пластовете цивилизация, за да оголят скритите й копнежи пред дивия му поглед. Бронзовите му ръце са забранени за нея, изгарящите му целувки са само изкусителна фантазия, но докато безброй мили минават под колелата на фургоните, които ги отнасят в сърцето на индианската територия, Шанън усеща, че тази дива земя ще й даде нова сила и свободата да обича единствения мъж, който е способен да осъществи първичните й желания…