#	СТО ХИЛЯДИ ГОДИНИ СЛЕД СЕГА.
	Легендарната раса на Строителите се е изолирала доброволно от космическата сцена преди милион години в изчакване на възникването на раса — партньор.
	Днес евентуалните раси кандидати са три — хора, лофтианци и зардалу…
	Зардалу, най-голямата известна някога заплаха за спиралния ръкав, поробили цели раси и унищожили други. Но преди единадесет хиляди години те са изтребени и оттогава спиралният ръкав живее в мир.
	Изследването на една от неразгадаемите конструкции на легендарната раса на „Строителите“ става причина шепа зардалу, намиращи се в продължение на хилядолетия в състояние на стаза, да бъде освободена.
	Отдавна приготвеният план на Строителите е в действие. На трите раси е даден равен шанс. Ще остане само една!
