	Когато новата яхта на Адам Коулиф избухва в пристанището на Ню Йорк, с него загиват и някои от бизнес партньорите му. Съпругата му, Нел Макдермот, е не само съкрушена, но и измъчвана от остро чувство за вина. В деня на трагедията двамата с Адам имали сериозен скандал. Разправията е предизвикана от решението на Нел да се кандидатира за място в Конгреса.
	По време на разследването на експлозията на яхтата се разбира, че това не е било инцидент, а предумишлено убийство.
	Кой точно е трябвало да умре?!
	Мери Хигинс Кларк е обявена за американската „Кралица на напрежението“. Автор е на повече от двайсет световни бестселъра. Живее със съпруга си в Ню Джърси.
