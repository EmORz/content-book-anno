	В поразителния роман на Робин Хоб „Придворният убиец“ се разказва незабравимата история за Фицрицарин, младеж, предопределен да промени съдбата на един кралски род, изправен пред тежко изпитание. Сега епосът продължава с този шеметен разказ за крайморското кралство на Шестте херцогства.
#	КРАЛСКИЯТ УБИЕЦ
	Младият Фиц току-що се е спасил от първата си опасна задача като убиец. Ала е платил висока цена и измъчен и огорчен, иска да остане в далечното Планинско кралство, въпреки че клетвата му на кралски човек го задължава да се върне в Бъкип. Скоро любовта и редица ужасни събития го връщат в двора на Шестте херцогства и отново го въвличат в гибелните интриги на кралското семейство.
#	ОГЪН И МЕЧ
	През това време страшните пирати с алените кораби са подновили атаките си по крайбрежието и оставят след себе си опожарени села и обезумели жертви. Кралството търпи нападение и отвътре — заговори и предателства застрашават трона на болния крал Умен.
	В ръцете на Фиц е съдбата на кралството!
