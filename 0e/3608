	Името на нюйоркския топрепортер Франк Дженингс неизменно се свързва с най-горещите теми на всекидневието. Затова приема възложеното му интервю с известен писател, усамотил се в горите на Върмонт с дъщеря си Джинджър, като своего рода почивка сред пасторалната идилия на забравения от бога и хората щат.
	В мига, в който Франк съзира гордата русокоса красавица, цялото му същество се разтърсва от неподозирана страст и със спокойствието му е свършено веднъж завинаги.
