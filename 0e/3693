	„Контрол върху съзнанието“ не е просто скандал.
	Тази книга представлява първото задълбочено документално изследване върху тъмната страна на един секретен свят, чиято крайна цел е контрол върху човешкото съзнание. Това е първият успешен опит да се хвърли светлина върху методите за разузнаване на големите световни сили.
	В САЩ, Великобритания, Канада и бившия СССР върху човешката психика са провеждани експерименти, повдигащи много въпроси от морално естество. Милиони долари са били похарчени за опити за промиване на мозъци чрез телепатия, извънсензорни възприятия, психокинетика, ЛСД, различни видове облъчвания и имплантанти. Повече от 10 000 „опитни зайчета“ — включително болни, бременни жени, деца и затворници — са били използвани и увредени без тяхно знание. А останалото е „Строго секретно“…
C>
	Цената, за да бъдем свободни, е непрестанната бдителност.

@	Албер Камю
C$
	Личността на д-р Армен Викториян е обвита в мистерии. Информацията за него е оскъдна. Много критици претендират, че разкриват истинската му личност и житейска история, но биографиите, които разказват, са абсолютно различни и нямат нищо общо помежду си. Медиите лансират тезата, че това не е истинското му име. Съществуват твърдения, че той все още е действащ разузнавач, което не му позволява да разкрие самоличността си.
