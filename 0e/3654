	В очите на властния лорд Девлин прекрасната лейди Ейприл изглежда като оживялата богиня на любовта. Докато един ден не открива, че тя му е откраднала най-скъпото — неговия малък син.
	Изпълнен с болка и гняв, той се впуска да я гони, решен да отмъсти за вероломството. Но неочаквано я открива, изоставена и безпомощна, оплетена от тъмните интриги на своя безскрупулен брат, отвлякъл сина на Девлин. Двамата заедно тръгват по следите на изчезналото момче и тогава съдбата неочаквано преобръща своя ход.
