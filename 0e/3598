	Още от 18 годишна Катлийн Уиндзор се надява, че ще напише бестселър. И нейната мечта се сбъдва през 1944, когато сътворява своят романтичен роман „Вечната Амбър“. Романът обаче не е публикуван в оригиналния си размер — издателите настояват да бъде намален пет пъти. Резултатът е книга със „скромния“ размер от 972 страници.
	В нея е разказана историята на сирачето Амбър, което израства като зашеметяваща девойка в английското общество от 17-ти век и има връзки с множество влиятелни мъже. Три години след отпечатването на книгата 20th Century Fox създава филм по нея.
