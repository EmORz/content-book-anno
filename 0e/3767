	__Tой е мъжът на нейните сънища… Единствената й надежда, която може да сложи край на мъчителните кошмари…__
	Една стройна фигура изплува от вечерната мъгла, спуснала се над брега на Скарбъро, по гарваново черните коси блестят малки капки подобни на искрящи диаманти и пред Брейдън Шефилд, херцог на Шърбърг, се появява най-красивата девойка, която някога е виждал. Бушуващият в душата му гняв към измамните жени от висшето лондонско общество го е довел на морския бряг, за да потърси утеха в самотата… но горчивината му се стопява, щом съзира прекрасното видение.
	Неочаквана и нетърсена, неподправената чистота на младата жена ще възвърне вярата му и ще завладее сърцето му. 