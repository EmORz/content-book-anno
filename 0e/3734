	Очакванията на Сара Гарет, че военният прокурор, за когото се е омъжила, ще бъде прекрасен съпруг и баща, не се оправдават. Педантичен и жесток, той превръща живота на семейството в ад.
	Когато съпругът й за наказание удушава питомния заек пред очите на сина им, Сара решава да вземе детето и да го напусне. Без приятели и роднини, на които да разчита, тя е принудена да търси помощ от мъж, когото едва познава. Снайперистът от редиците на морските тюлени, Чейс Макафри все още преживява дълбоко в себе си мъчителни спомени от тежкото си детство. Затова не може да не се отзове на молбата за помощ на Сара. Нито пък да устои на привличането помежду им. Но в живота на един морски тюлен няма място за романтика, сигурност и любов. Борейки се с чувствата си, на двамата им предстои да се изправят срещу унищожителната ярост на изоставения съпруг. Сара има само един шанс да оцелее.
