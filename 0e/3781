	Кръгът на шестимата се подготвя за последния си сблъсък с армията на кралицата на вампирите. Решаващата битка ще се състои в Галия. Те преминават през портала на времето, за да се пренесат във фантастичния свят на древното кралство. Там ще посрещнат съдбата си, изправяйки се срещу силите на злото.
	Шестимата избрани от богинята Мориган ще обединят уникалните си способности, за да спасят човечеството. А сърцата им ще останат свързани завинаги. Сплотеността между членовете на кръга се основава на приятелство и взаимно доверие, но истинската магия, която крепи този съюз, е любовта.
	Между Блеър и Ларкин се заражда силно привличане. Преследвачката на демони осъзнава, че не може да заглуши гласа на сърцето.
