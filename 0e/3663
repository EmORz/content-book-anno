	От зората на времето ангелското войнство на небесния рай и демоничната орда на горящия ад водят непрестанна битка за съдбата на всичко живо.
	Сега тази битка се е пренесла в света на смъртните… и нито един човек, демон или ангел няма да остане невредим…
	Дерик Ланг се завръща у дома. Години са изминали, откакто е напуснал Брамуел, за да търси късмета си по широкия свят като войник на съдбата. Само че не всичко в малкия град изглежда по същия начин, по който го е оставил. Нещо тъмно и ужасяващо е впримчило жителите в своите мрежи. Някаква древна и безкрайно търпелива сила подмамва наивниците по стъпките на злото, осквернявайки дори самата земя с присъствието си. Сега същата тази сила призовава Дерик… и може би единствената му надежда е да тръгне по опасната пътека на вечните мъки.
	Една вълшебна история за мечове и магия, създадена по мотиви от популярната компютърна игра.
