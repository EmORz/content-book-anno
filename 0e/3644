	Съкрушена от смъртта на майка си, осемнайсетгодишната Габриел Брукс отплава от Англия за Карибските острови, за да търси баща си, с когото отдавна са разделени. Открай време го е смятала за изискан капитан на търговски кораб, само че истината е съвсем друга — той е станал пират! Габриел с изненада открива, че животът на корсар, търсещ съкровища, много й допада. Само че след три години баща й решава, че тя трябва да се върне в родината и да си намери съпруг. Джорджина, жената на стария му приятел Джеймс Малъри, ще я представи на изисканото лондонско общество.
	Всичко върви по план, докато на сцената не се появява морският капитан Дрю Андерсън, който гостува на сестра си Джорджина. Чаровникът, дошъл в Лондон да се забавлява, нехае за девойките, тръгнали на лов за мъже, и дори пред себе си не признава, че е запленен от красотата на Габриел. Тя пък е засегната от безразличието му и когато Дрю я въвлича в грозен скандал, решава да му отмъсти. С помощта на други пирати отвлича кораба му и пленява Дрю. Но когато помежду им се разгаря изпепеляваща страст, ролите им са разменени… и пленникът се превръща в похитител.
