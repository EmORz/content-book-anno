	Богатство и разкош, измени и любов — магически коктейл, забъркан от неповторимата Джуд Деверо.
	Докато Ариел отпиваше шампанското на малки глътки, за да удължи удоволствието, видя него. Него. В този миг сякаш всичко замря. Може би останалите гости се движеха и разговаряха, но за нея Земята престана да се върти. Щом зърна мъжа, разбра, че е надникнала в бъдещето. Разбра, че е единственият, когото някога ще обича.
	Ариел и Сара не предполагат, че идеята да си разменят местата, ще доведе до такива неочаквани последствия. Братовчедките, приличащи си като две капки вода, години наред си разменят писма, но се запознават едва когато стават на двайсет. Южняшката красавица Ариел мечтае да спечели сърцето на мъж, който не подозира за съществуването й. Сара пък иска да загърби досадното си ежедневие и да се потопи в живота на богатите, от който съдбата я е лишила. Само че в красивото градче в Северна Каролина ги дебнат неподозирани опасности. А най-грижливо пазените тайни и предателствата изплуват от дълбините на миналото.
