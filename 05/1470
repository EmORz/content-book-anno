	Преди много, много години, в една далечна галактика…

	След гибелта на великия адмирал Траун и военния разгром Империята изглежда на ръба на окончателната катастрофа. Противничката й, Новата република, сякаш вече няма съперник и малко остава за да обедини всички познати светове. Но тъко гигантизмът й се превръща в огромно изпитание. Как може да бъде управлявана толкова голяма федерация? Ще доведат ли до разпад спекулацията и демагогията, развихрени около един болезнен епизод от миналото? Освен като велики воини, всичките ни любими герои трябва да се проявят и като търсачи на истината и дипломати.

	Сагата продължава…