	Димитър Димов (1909–1966) за пръв път отпечатва романа „Осъдени души“ през 1945 г., издателство „Хемус“, след което е издаден още седем пъти: 1957 г., изд. „Народна култура“; 1960 г., изд. „Български писател“; 1966 г. като том II на Събрани съчинения, изд. „Български писател“; 1970 г., изд. „Български писател“; 1971 г., изд. „Български писател“; 1977 г., изд. „Български писател“; 1981 г. като том I на „Съчинения“, изд. „Български писател“.
	За „Осъдени души“ през 1945 г. Димитър Димов получава литературната премия „Хемус“ на името на Веселина Дервентска. Откъси от романа са препечатвани в „Лъжа вековна. Сборник от антирелигиозни разкази и стихотворения“, БП, 1959, и в „За свободна Испания. Обществено-литературен сборник“, С., 1949 г. Съпоставката с изданието от 1960 година доказва, че Д. Димов е продължил да работи върху стила и езика на романа си и при следващите му издания.
	Текстът се печата по: Димитър Димов. Съчинения в пет тома, том I, С., Български писател, 1981.
