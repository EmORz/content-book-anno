	Голямата звезда на фантастичната и фентъзи литература Лоис Макмастър Бюджолд се завръща към яркия и безмилостен свят на героите от „Проклятието на Шалион“, създавайки епос, изпълнен с романтика и интриги, героизъм и вяра.

	Лорд Ингрей кин Вълчаскала е изпратен в провинциалното имение на принц Болесо с деликатна и неприятна задача. Принцът, в изгнание и както се мълви — обезумял, е убит. В убийството му е обвинена една осиротяла девойка от знатен произход. И сега, когато свещеният крал е на смъртно легло и столицата тъне в интриги за наследството на короната, Ингрей е изпратен да изглади някак едно събитие с неясни политически последици, вещаещи хаос.
	Ала в Лесовете не всичко е такова, каквото изглежда, и много скоро загадки, предателства и любов усложняват мисията на Ингрей. За да не попадне короната в лоши ръце, той трябва да разкрие тъмни тайни… и да плати една кръвнина от миналото.