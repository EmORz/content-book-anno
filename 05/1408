	Отново, след много години, малкият български читател се среща с любимия си писател Емилио Салгари. Той сигурно е слушал от дядовци, чичовци и бащи за индианския агент Джон, за траперите Хари и Джордж, за полковник Девандел, yза знаменитата скалпьорка Яла и за дъщеря й Минехаха.
	В настоящото издание всичко е поднесено така целенасочено приказно и увлекателно, че да грабне вниманието на българчето преди всичко от начална училищна възраст. През годините голямата книга на Салгари с героите, за които става дума, бе издавана на части Твърде популярна бе навремето първата част — „По границите на Далечния запад“. „Тренев & Тренев“ С-ие си поставя амбициозната задача да издаде най-хубавото, създадено от великия писател. Малкият читател тук ще узнае как загива Минехаха и как Джон възвръща скалпа си и несъмнено ще търси всички книги на Салгари, любимеца на децата от цял свят.