	Змейовете са измислени приказни същества. Но… не винаги. Ако нашият разум е склонен да митологизира, не е зле да прочетем тази книга. Морето е пълно със загадки, но неочаквано за нас се оказва, че много от тях отдавна са „разшифровани“. Това ни доказва Греъм Макюън, който никога не е мислил да става професионален биолог и може би това го прави по-дързък откривател на факти, а и по-чужд на академичната сухота литератор. В тази книга той е събрал всички показания на очевидци — участници в срещите с непознати морски животни, отсял е достоверното от мистификациите, класифицирал е видовете морски „чудовища“ и е изложил своите хипотези за всеки от тях… Съществуват ли все пак морски змейове? Отговор има: Разбира се!