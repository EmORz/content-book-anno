C>
	Този роман е за мен като моя Кула, а героите му непрекъснато ме преследват, особено Роланд Стрелецът. Представям ли си що за кула е това и какво ще донесе на героя (разбира се, ако успее да се добере до нея)?
	И да, и не. Знам само, че вече седемнайсет години тази тема ме кара отново и отново да хващам перото… Знам още, че в някакво магическо време Роланд ще се приближи до Тъмната кула, тръбейки с рога си… и ако присъствам, вие, мои читатели, първи ще узнаете за това.
@	_Stephen King_
C$
	Роланд от Гилеад, съпровождан от бившия наркоман Еди, храбрата Сузана, прикована към инвалидната количка, и момчето Джейк, упорито върви към Тъмната кула, присъстваща в неговите мечти и кошмари. Докато следват пътя на Лъча, попадат в град Луд, разрушен по време на жестоката война между обитателите му и Опустошителите — престъпни банди от главорези. Говори се, че по еднорелсовия път още се движи влак, наречен Блейн, и отвежда към Тъмната кула. Пътниците се добират до влака, който е направляван от компютърна система в подземието на Луд. Очаква ги едно от най-големите премеждия — Блейн е обезумял и заплашва да ги убие, ако не измислят гатанка, на която той не може да отговори. С всяка страница напрежението нараства, читателят е въвлечен в драма, която напомня зловещ сън, същевременно е странно позната…