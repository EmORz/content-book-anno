	Над рода Баскервил от поколения тегне страшно проклятие. Преданието разказва за призрачно куче с чудовищни размери, което броди сред обвитото в мъгли тресавище край уединеното фамилно владение в Девън и преследва мъжете от рода. Мнозина от тях са застигнати от внезапна, ужасна и тайнствена смърт. Когато младият Хенри Баскервил пристига в Англия, за да наследи семейното имение, след като неговият чичо, сър Чарлс, умира при странни обстоятелства, страховитият звяр се появява отново. Дали проклятието над рода Баскервил продължава? Или Хенри е жертва на внимателно планиран заговор? Само Шерлок Холмс може да разреши този дяволски заплетен случай…

	Артър Конан Дойл е автор на повече от сто произведения — романи, разкази, историческа проза, пиеси и дори история на спиритуализма. Световно известен обаче става с романите и разказите за Шерлок Холмс, а „Баскервилското куче“ безспорно е най-прочутата му творба.
C>
	Светът е пълен с очевидни неща, които никой, при никакви обстоятелства не забелязва.
@	Артър Конан Дойл
C$
C>
	Цялата сага за Шерлок Холмс е красноречив пример за това как изкуството превъзхожда живота.
@	Кристофър Морли
C$
C>
	Артър Конан Дойл заслужено се радва на огромен литературен успех, защото щедро внася истинско познание и оригиналност в криминалния жанр.
@	Г. К. Честъртън
C$
	_Източник:_ http://www.helikon.bg/?act=books&do=detailed&id=123934