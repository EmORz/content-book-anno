	Уважаеми читатели,
	С романа „Край развалините на Вавилон“ вие отново може да изживеете напрежението, изпълващо бурния живот на героите на Карл Май. Ще узнаете как едно събитие, случило се много години назад, за което сте чели в първата книга „Лъвът на кръвното отмъщение“, проявява най-неочаквано своите решаващи последици и става извор на нови, още по-вълнуващи приключения. Мъжеството и безстрашието на Олд Шетърхенд и Хаджи Халеф Омар, тяхната взаимна привързаност са поставени на изпитание. Хора с гореща кръв, те постоянно ни карат да тръпнем в очакване да разберем как ще се справят с поредната опасност. Нетърпението, с което отгръщаме страниците, е оправдано, защото, както обикновено става при истински смели мъже, щастието неотлъчно ги покровителства. То самото сякаш е възхитено от дързостта и предизвикателството, което най-добрите герои на Карл Май отправят към всеки риск.
	„Край развалините на Вавилон“ е 2-ри том на блестящата четирилогия „В царството на сребърния лъв“. Останалите томове са:
	„Лъвът на кръвното отмъщение“ (Band 26),
	„В царството на сребърния лъв“ (Band 28),
	„Вкаменената молитва“ (Band 29).