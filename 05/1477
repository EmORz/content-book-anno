	Преди много, много години, в една далечна галактика…

	Десетилетие след гибелта на великия адмирал Траун мнозина изведнъж заговарят, че са го видели възкръснал в плът и кръв.
	Възможно ли е това? И защо става в мига, когато мъдри предводители стигат до извода, че за Империята е най-изгодно да сключи мир с Новата република?

	И в този том проследяваме премеждията на всичките си любими герои. Но тук те не само преодоляват безброй сурови изпитания, а и изживяват вътрешни преобразувания, които променят погледа им към другите и към себе си. Възможно ли е един джедай да обича? По-скоро въпросът е: Възможно ли е, без да обича, да се опази от Тъмната страна на Силата? Финалният сблъсък е незабравим с драматизма и мащаба си.