	Първото околосветско плаване разкрива пред европейската цивилизация необятни светове, мамещи въображението и разума. Между смелчаците, които тръгват под предводителството на Магелан, е и младият благородник от Виченца Антонио Пигафета. Неговият дневник е един от малкото източници, свидетелствуващи за първото пътешествие около Земята: най-далечното, най-продължителното, най-опасното.
	По-скоро поет, отколкото мореплавател, Антонио Пигафета описва в екзотични багри новооткритите острови и морета, чудноватите обичаи на техните жители, драматични битки и изтощителни преходи през морската пустиня. Още по-ценни за нас са неговите непосредствени впечатления от най-великия мореплавател на всички времена Фернандо Магелан, който показа на света, че Земята е кръгла и че необятните простори съществуват, за да бъдат покорени.