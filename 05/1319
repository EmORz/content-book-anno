	Интересно е, че Карл Май, човекът с „капитална фантазия“, чиито герои срещаме от Северна Америка до Сибир, от делтата на река Нил до Суматра, е описал физическите и моралните качества на младата българска девойка Анка в романа си „През страната на скипетарите“ така, както малцина писатели са съумели да открият това. И другите образи на българи са също положителни. А в следващия том „Жълтоликият“ Май споменава за българския цар Симеон, за Златния век в развитието на българската култура.
	(Веселин Радков)


	„През страната на скипетарите“ Кара бен Немзи и неговите спътници преследват банда престъпници. Неочаквано те се сблъскват с внушаващите страх „аладжи“, по-късно попадат в планинска колиба, която трябва да бъде за тях капан и накрая преживяват един колкото драматичен, толкова и весел епизод в „кулата на старата майка“.

	„През страната на скипетарите“ принадлежи към шесттомно издание. Другите томове са: „През пустинята“ (том 1), „През дивия Кюрдистан“ (том 2), „От Багдад до Стамбул“ (том 3), „През дебрите на Балкана“ (том 4), „Шутът“ (том 6).