C>
	Този роман е за мен като моя Кула, а героите му непрекъснато ме преследват, особено Роланд Стрелецът. Представям ли си що за кула е това и какво ще донесе на героя (разбира се, ако успее да се добере до нея)?
	И да, и не. Знам само, че вече седемнайсет години тази тема ме кара отново и отново да хващам перото… Знам още, че в някакво магическо време Роланд ще се приближи до Тъмната кула, тръбейки с рога си… и ако присъствам, вие, мои читатели, първи ще узнаете за това.
@	_Stephen King_
C$
	За пореден път Стивън Кинг майсторски съчетава вълнуващата фантастика със суровата реалност, описвайки приключенията на Роланд, последния Стрелец, който продължава търсенето на Тъмната Кула. Докато броди в друг свят — кошмарно изкривено огледално отражение на нашия, Роланд преминава през загадъчна врата, която го отвежда в Америка през 1980 година. Той обединява силите си с непокорния младеж Еди Дийн и красивата, умна и смела Одета Холмс, за да поведе битка със земни врагове и с неземно зло.