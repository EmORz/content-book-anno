	Командир Ваймс от Градската стража на Анкх-Морпорк имаше всичко. Но сега се е озовал отново в своето сурово минало и дори няма дрехите, които е носил при падането на мълнията.
	Да живееш в миналото е трудно. Но да умреш в миналото е невероятно лесно. Той обаче е длъжен да оцелее, защото има работа за вършене. Трябва да издири убиец, да научи по-младото си „аз“ как да бъде добро ченге и да промени края на кървав бунт. Но има един проблем — ако победи, ще остане без съпруга, без дете и без бъдеще.
	Това е история за един град в Света на Диска с куп участници — улични гаменчета, жрици на спазарената нежност, бунтовници, тайни полицаи и други деца на революцията.
	Истина! Справедливост! Свобода! И твърдо сварено яйце!