	През 334 г. пр.Хр. Александър Македонски продължава победоносния си поход в Азия, зад гърба му е голямата победа при Граник, пред несломимите му войски са отворили порти Ефес и Милет. Сега Александър е насочил въжделенията си към още по-голяма плячка — богатия и силно укрепен град Халикарнас. Завземането на Халикарнас не е само въпрос на амбиция за младия македонски цар — градът крие някаква загадка, свързана с неговото минало.
	Защитата на града се води от стария враг на Александър, гъркът-отстъпник Мемнон, персиеца Оронтобат и тиванеца Ефиалт, който се е заклел да отмъсти за опустошаването на Тива. Персийските шпиони готвят клопка на Александър, защитниците на Халикарнас са убедени, че предстените му ще рухне митът за непобедимостта на македонската войска.

	Докато обсадени и обсаждащи се готвят за една от най-паметните битки на древността, в македонския лагер загиват хора при загадъчни обстоятелства. Всички се домогват до тайнствен документ, от който зависи успехът на обсадата, но писарят, който трябва да го разчете, е убит. Жертвите стават все повече, и Теламон, довереният лекар на царя, отново е въвлечен в подмолните интриги на противниковите лагери. Теламон достига едва лине до адските двери, за да се добере до гнездото на предателите и да защити живота и делото на Александър.