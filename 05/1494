#	За автора

	Георги Спиров (псевдоним Питър Роха) (1945–2007), социолог и журналист от Плевен. Като студент във ВИИ „Карл Маркс“ (днес УНСС) е сред учредителите на Клуба за прогностика и фантастика „Иван Ефремов“ в София и негов активен член през 1973–76 г. По това време на руски език е публикувано изследването му „Политикономически модели на бъдещото общество във фантастиката“.
	В нашата периодика са печатани негови текстове по футурология, анализи върху „алтернативната история“ и отзиви за новоизлезли научно-фантастични творби.
	„Аз, детективът-нобелист“ е първата му книга. Сюжетите в нея са инспирирани от реални събития, станали през последните 30 години — научни открития изследователски и технологични тенденции, явни или латентни кризисни ситуации в екологията, политиката, социалната сфера…