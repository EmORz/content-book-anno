	Лорънс Дейвид Куше влага в своята книга за Бермудския триъгълник не само опита си на библиотекар, но и техническите си познания на летец. След като на деветнадесет години придобива свидетелство за пилот на товарни самолети, а на двадесет и една — свидетелство за летец-инструктор, той успява да постъпи в колеж, като дава уроци по пилотаж. Сега лети само за удоволствие, заменил мъките по пилотирането на самолет с мъките по издирването на трудно уловима информация.