	__Неразгадаем шифър, скрит в произведенията на Леонардо да Винчи. Поразителна истина, скрита от векове…__
	Докато е в командировка в Париж, харвардският професор по история на символите Робърт Лангдън е събуден посред нощ: един възрастен уредник в Лувъра е убит в музея. Край трупа му полицията намира озадачаващ шифър. Докато се опитва да го разгадае, Лангдън с удивление открива, че той води до пътека от кодове, скрити в творбите на Леонардо — кодове, изложени пред очите на всички, и все пак находчиво скрити от художника.
	Лангдън обединява силите си с талантливата френска криптографка Софи Нево и установява, че покойният уредник е бил брат от Ордена на Сион — тайно общество, към което са принадлежали сър Исак Нютон, Ботичели, Виктор Юго, Леонардо и други прочути личности.
	В шеметна надпревара из Париж и Лондон Лангдън и Нево се състезават с безлика влиятелна фигура, която сякаш предугажда всеки техен ход. Ако двамата навреме не успеят да разшифроват загадката, древната тайна на Ордена на Сион, сензационна историческа истина, завинаги ще бъде изгубена.
	_Романът възвестява появата на нов вид шеметен интелигентен трилър… абсолютно непредсказуем до поразителната си развръзка._