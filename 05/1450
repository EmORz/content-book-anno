	— Малко бавно схващаш, шефе — отбеляза Док. — Наричамего Y2K — компютърния проблем 2000.
	— И какво можем да направим?
	— За руснаците — нищо. Но за нас, останалите… Ами зависи.
	— Допада ли ти идеята?
	— Звучи привлекателно — отвърна Док и почеса брадата си. — Но, от друга страна, бихме могли да оставим всички тези луди корпорации да загинат, когато компютрите им откажат.
	— Дръж се сериозно, Док. От какво имаш нужда? — настоя Копланд. — Само кажи.
	— Ами чакай да видим… Един мейнфрейм IBM — най-мощният изчислителен компютър, — с който да си играя, неколкостотин пакета програмни продукти и двама-трима инженери.
	— Само това?
	— Е, би могъл да ми купиш и банка, но защо да си даваме толкова труд?