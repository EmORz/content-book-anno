	„Лицата на мрака“ е сред най-доброто от многобройните романи на прочутия писателски тандем Боало-Нарсьожак. Типичен пример за трилър, в който атмосферата е толкова наситена с тревога и нарастващ страх, че читателят се бои повече от жертвата. Главният герой е ослепял, а това улеснява жена му и нейния любовник да скроят смъртоносния си заговор, като се опитват да убедят самия него и околните, че е луд. Той постепенно се добира до истината, но няма сили и възможност да се бори и въпреки всичките му опити да се освободи примката се затяга около него. И тук авторите надникват в тъмния въртоп на човешките страсти, за да подскажат във финала, че хората са човеци с твърде многото си грехове и с твърде малкото си добродетели.