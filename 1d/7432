A>
	Бракът между лейди Катрин Нетъл и Маркъс Уиндфеър, седмият херцог на Кенсингтън, бе обявен за събитието на Сезона. Изглеждаха перфектната двойка… докато се оказа, че не е така.
Сега, след три години, прекарани далеч един от друг, Катрин иска развод. Не желае повече да бъде омъжена за мъж, който не отвръща на любовта й, и е решена да направи всичко — включително да последва Маркъс до изоставената хижа в планините, където са прекарали медения си месец — за да получи каквото иска.
	Маркъс не може повече да вярва на жена си след случилото се преди три години, но това не означава, че не я обича. Отказвайки налудничавата й молба за развод, той избягва в Уудсгейт, обзалагайки се, че съпругата му няма да го последва в дивата Шотландия. За съжаление на херцога обаче, това се оказва облог, който е обречен да загуби.
	Принудени да останат заедно, двамата сключват необикновена сделка: Катрин се съгласява да спи със съпруга си за два месеца, след което Маркъс ще й даде развод. Това трябва да е перфектното разрешение за двама души, които твърдят, че повече не се обичат… или не?

	За всяка двойка, която е давала втори шанс на любовта си.
	Това е за вас.
A$