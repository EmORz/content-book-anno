	Злото му е легендарно. Властелин на Немъртвите пълчища, той притежава руническия меч Фростморн и е враг на свободните хора на Азерот. Крал-лич е същество с неизмерима сила и безподобно зло, а ледената му душа е напълно обладана от плановете му да унищожи всичко живо във… Вселената на Уоркрафт.
	Но невинаги е било така. Много преди душата му да се слее с тази на оркския шаман Нер’зул, Крал-лич е бил Артас Менетил, принц на Лордерон и достоен паладин на Сребърната ръка.
	Когато заразата на немъртвите заплашва всички, които обича, Артас е принуден да тръгне на обречен поход в търсене на рунически меч, който ще му осигури нужната сила, за да спаси родната си земя. Но целта на пътешествието му ще изиска тежка цена от новия си господар и това ще отприщи едно ужасяващо проклятие. Пътят на Артас ще го поведе към арктическата пустош до Замръзналия трон, където той накрая ще срещне най-тъмната съдба…
