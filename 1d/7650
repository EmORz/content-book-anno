	_Всяка жена е обречена на избор!_
	Всяка жена прави избор. Но никоя не е била изправена пред толкова труден избор като Оливия Грейсън. Бизнесдама, постигнала забележителни успехи, тя е пропуснала по-голямата част от живота на децата си, за да създаде легендарната си империя.
	За да компенсира поне донякъде изгубеното време, Оливия прекарва по един месец всяка година със семейството си. Това лято е организирала мечтания круиз в Средиземно море на луксозна яхта. Най-малката й дъщеря Каси, успешен музикален продуцент в Лондон, винаги отказва поканите. По-голямата, Лиз, живее в сянката на майка си, изпитва ужас от провалите и се опитва да осъществи мечтата си да стане писателка. Синовете на Оливия, Джон и Филип, работят за нея, а на съпругите им се иска да не е така.
	Сред разкоша на Ривиерата лятото трябва да е незабравимо с децата, внуците и двете й снахи. Както и при всяко друго събиране, ги очакват изненади. Колкото и изключителна да е обстановката, очакванията невинаги са оправдани.
	„Майчин грях“ улавя много страни от семейната обич: сложна, предизвикателна, забавна и мила.
	Читателят остава запленен от неповторимата героиня — силна майка, която поема вината си, достатъчно мъдра, за да уважава децата си такива, каквито са, да им прости и ги обича безрезервно.
