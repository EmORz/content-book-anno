	ДОБРЕ ДОШЛИ В СВЕТА НА МЛАДИТЕ И КРАСИВИ „ДЕЦА НА НЮ ЙОРК“!
	… Техните шокиращи и безумно комични сексуални, любовни, житейски истории са разказани от друга обитателка на Ню Йорк, _Кандис Бушнел_ — световноизвестна писателка, автор на бестселърите „Четири блондинки“, „раз-Крачка към върха“ и „Триумфът на червилата“. По последния си роман създава и сценарий за нов успешен сериал „Триумфът на червилата“. С остроумие и брутална откровеност Бушнел описва живота на „висока скорост“ в средите на новото поколение еманципирани градски жени и ексцентрични преуспяващи мъжкари.


	ЗАПОЗНАЙТЕ СЕ С:
	_Кари_ — олицетворение на млада писателка, която търси любовта на най-неподходящи места…
	_Тузара_ — бизнес акула, който се хвърля от връзка във връзка…
	_Миранда_ — амбициозна адвокатка, настроена саркастично към целия свят…
	_Шарлот_ — нежна, сладка традиционалистка, която мечтае за дом и деца…
	_Саманта_ — преуспяваща четиридесет и няколко годишна „жена с тестостерон“, която си служи със секса така, както го правят мъжете…
	И много нови герои в неочаквани ситуации, различни от филма!
