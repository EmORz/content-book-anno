	Дали смъртта е краят… Или е едва началото?
	_Може ли да бъде спасен нечий живот, след като е свършил?_
	В „Прелестен хаос“ Итън Уейт се принася в жертва, за да спаси не само момичето, което обича, но и целия свят. След възстановяването на Общия ред той открива, че смъртта може да бъде също толкова голямо предизвикателство, колкото и животът. Предстои му дълго пътуване в отвъдния свят, за да не изтлее напълно като сянка и да намери начин да се върне при Лена и любимите си хора. С помощта на Великите и на странници, които среща по пътя си, Итън ще се изправи пред Отвъдното съдилище на Пазителите и ще се опита да пренапише съдбата си в „Хрониките на чародейците“.
	В Гатлин Лена е готова на всичко, за да му помогне, дори това да означава, че трябва да се довери на стари врагове и да рискува живота на семейството и приятелите си.
	Дали двамата ще докажат, че смъртта може наистина да е само началото на безсмъртието? Дали ще ни убедят, че е възможно да има любов, при която да чувстваш усмивката на любимия в съня си?
	И че животът понякога наистина може да има сладък вкус…
	_Може би няма смисъл в живота. Може би има смисъл само в живеенето._
	_Това научих. Това щях да правя отсега нататък._
	_И в любовта, колкото и лигаво да звучи._
	_Лена Дюшан. Името й звучи като дъжд._
	_Вече не падам. Така казва Лена и тя е права. Може да кажете, че летя._
	_И двамата летим._
	„Прелестно изкупление“ — финалната част на една история, която ни кара отново да повярваме в любовта.
