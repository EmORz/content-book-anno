	Бен Тревън е елитен боец под прикритие, на когото се плаща, и да „открива, обезврежда и премахва“ важни цели във войната на Съединените щати срещу тероризма. Разочарован от упадъка на Америка, Бен живее в сенките, защото познава единствено тъмната страна на света — няма друго семейство, освен брат си Алекс, с когото не е разговарял от смъртта на майка им. Но кръвта вода не става и когато Бен получава тревожно съобщение от Алекс, незабавно тръгва към Сан Франциско да му помогне. Защото Алекс е подгонен и се отървава на косъм от смъртоносно нападение.
	Високоскоростен трилър с емоционален и политически заряд: действието в „Алгоритъм“ се развива около конспирация, която изпълзява от сенките и се прокрадва по улиците на Америка; конспирация, която може да бъде разбита само от хора, мотивирани от смъртна заплаха.


	Бари Айслър прекарва три години като агент под прикритие в Оперативния отдел на ЦРУ, после работи като адвокат по информационни технологии и компютърен специалист в Силициевата долина и Япония, като междувременно се сдобива с черен колан в центъра по джудо „Кодокан“. Бестселърите на Айслър печелят наградите „Бари“ и „Гъмшоу“, включени са в безброй класации на „Най-добрите“ и са преведени на повече от двайсет езика. Първата книга от поредицата за Джон Рейн „Рейн-сан: Специални убийства“ е филмирана от „Сони Пикчърс Япония“ през 2009 година с участието на Гари Олдман. Айслър живее в района на Сан Франциско и в Токио.
