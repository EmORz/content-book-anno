	Рейчъл Самърс има добре подреден живот — хубава работа, приятели, стабилна връзка със Саймън, която включва обща ипотека. И все пак не може да мине без списък със задачи:
	• Да намеря някого, за да погледне онова влажно петно на стената.
	• Да купя картичка за рождения ден на Матю! И подарък!!!
	Но от списъка отсъства точката:
	• Да ме зарежат.
	Когато това се случва, до нея неотлъчно са верните й приятели. Те решават: нужен е нов списък с всичко, което отдавна е трябвало да направи обаче още не е, защото е изгубила пет години от живота си с онзи плужек!
	Съвместно изготвят _Новия списък_ на Рейчъл:
	• Пълна промяна — започвам с косата…
	• Да скоча с бънджи
	• Да си направя татуировка!
	• Да си купя нещо неприлично скъпо!
	• Да издиря първата си любов… и да му пусна
	Списъкът се превръща в съвършения лек за разбитото сърце на Рейчъл. Той включва неща, които тя обича, но не е направила, защото Саймън не ги харесва. Неща, които я карат да се чувства жива и кипяща. Неща, които я правят щастлива.
	Благодарение на този списък й предстои да се хвърли във всевъзможни луди приключения, кое от кое по-интересно, а понякога дори романтично. И да се увери, че любовта съществува, стига да си готов да рискуваш!
	А след това вече няма да бъде важно _какво_, а _кого_ ще задраска тя в списъка си.


	Линдзи Келк пише от шестгодишна възраст, когато прочита всички детски книжки вкъщи и решава, че единственият начин да се сдобие с още е, като ги напише тя самата. За съжаление детските й книги не стигат до по-широка публика. Двайсет и две години по-късно, след като завършва английска литература, Линдзи работи като редактор на детски книги в голямо лондонско издателство. „Аз обичам Ню Йорк“ е първата й книга за възрастни и с нея слага началото на поредицата романи „Аз обичам…“. Следват „Аз обичам Холивуд“ и „Аз обичам Париж“.
