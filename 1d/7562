	Дванайсет години след като Кари Брадшоу за първи път се появи в розовата си тюлена пола, опръскана от автобуса, Кандис Бушнел дава живот на образа по начин, по който само тя може — като се връща в самото начало. „Дневниците на Кари Брадшоу“ проследяват последната година на Кари в гимназията и завършват с пристигането й в Ню Йорк с телефонния номер на Саманта Джоунс в джоба…


	Последна година в гимназията. Уроци, приятелства… предателства… и момчето, което всяко момиче желае да има. Мечтата за собствена книга и за живот в Голямата ябълка…
	Кари има своя журналистическа колонка в училищния вестник и още тогава младежки дръзкият й умен глас не се страхува да пита:
	— Само жените ли са в състояние да имат зъб на някого дълго време и дали мъжете също не го правят.
	— Може ли едни обувки да причинят толкова ревност и завист.
	— Кое е най-ужасяващото, когато приятелката ти отнеме гаджето — унижението, загубата или предателството.
	— Докъде можеш да стигнеш, за да получиш онова, което искаш.
	— Наистина ли Манхатън е центърът на Вселената.
	— Сексът ли е най-важното в една връзка.
	— Смехът ли е най-доброто средство за прогонване на лошите спомени.


	В училище Кари не следва тълпата, не се съобразява с мнението на другите — тя ги води. Още в младежките си години започва да наблюдава и да коментира случващото се около нея с познатото ни остроумие и проницателност, което я превръща в модел за подражание — в жената, която познаваме и обичаме.


	Кандис Бушнел е авторка на бестселърите „Сексът и градът“, „Триумфът на червилата“, „Булевардът на тузарите“, „Четири блондинки“ и „раз-Крачка към върха“, продадени в целия свят в милионни тиражи. Телевизионните сериали и игралните филми, направени по „Сексът и градът“ и „Триумфът на червилата“, имат огромен успех. Кандис Бушнел живее в Ню Йорк. Естествено!
