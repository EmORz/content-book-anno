	Авантюристът и дълбоководен експерт Дърк Пит е подложен на огромно изпитание, когато се гмурка в опасните води на Тихоокеанския водовъртеж — забулена от мъгла морска зона, където десетки кораби изчезват безследно. Последната жертва е внушителната суперподводница „Старбък“, американски дълбоководен ядрен арсенал. Изчезването й поставя под немислима заплаха националната отбрана. Задачата на Пит е да я открие и извади, преди морската зона да се взриви.
	В бясна надпревара с времето мисията на Пит го хвърля в битка с подводни убийци и в прегръдките на Самър Моран, най-завладяващата и опасна жена, влизала някога в живота на Пит.
	Докато времето отброява минутите до бедствието, Клайв Къслър спуска своя герой към древен потънал остров — изумителната инсталация за взривяването на Тихоокеанския водовъртеж.
