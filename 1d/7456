	Четири коренно различни жени. Четири шопинг маниачки, които носят обувки тридесет и седми номер. В един клуб за споделяне на зависимостта към пазаруването.
	Хелън е омъжена за сенатора с президентски амбиции Джим Захарис. От нея се изисква единствено да изглежда зашеметяващо и да си държи устата затворена. Политическите речи я отегчават до смърт и тя намира отдушник в пазаруването на скъпи дизайнерски обувки.
	Сервитьорката Лорна е пристрастена към пазаруването на луксозни обувки, които не може да си позволи. Скоро младата жена се оказва затънала в дългове, но се осмелява да признае проблема си и да потърси помощ.
	Като оператор на гореща линия невзрачната Сандра заработва достатъчно за най-изисканите дизайнерски чифтове. Сандра страда от агорафобия и не смее да напусне сигурните стени на дома си, затова пазарува онлайн.
	Бавачката Джослин не споделя общата им страст към обувките, но отчаяно се нуждае от хоби и приятелки. Както и от всяко развлечение, което би могло да я откъсне дори за миг от истеричната й шефка.
	Четирите жени се събират в Клуба на анонимните шопинг маниачки всеки вторник, за да разменят обувки и преживявания. Сред моделите от последната колекция на „Маноло Бланик“ и „Джими Чу“ те споделят разочарованията, страховете и мечтите си.
	И намират път една към друга.
