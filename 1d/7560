	Голяма част от дванайсетте разказа са създадени по действителни случаи. Нещата никога не са такива, каквито изглеждат на пръв поглед. Всеки един от дванайсетте разказа е наситен с въздействащи герои, има неповторим сюжет и неочакван край.
	Осъден за убийство е убеден, че жертвата му е жива… Жена на магистралата се опитва да се отърве от преследвача си… Млада художничка успява да пробие в света на изкуството… Пресметлива красавица търси съвършения подарък за рождения си ден… Иракчанин, избягал от режима на Саддам Хюсеин, се озовава ненадейно в родната си страна. Във всеки разказ назрява неразрешим на пръв поглед проблем, който трябва да бъде избегнат. Как ще реагират героите? Как бихте постъпили вие? Всеки един от разказите завършва с обрат, във всеки един е вплетено елегантно и неочаквано отмъщение.
	Този сборник разкази утвърждава славата на Джефри Арчър като майстор разказвач от световна класа!
