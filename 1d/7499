	__Вълнуваща история за престъпления и любов!__
	Новият вълнуващ бестселър на Елизабет Лоуел повежда читателя на задъхано пътешествие в свят на алчност, измами и опасности, в който смъртта е превърната в изкуство.


	Младата художничка Лейси Куин наследява от починалия си дядо прекрасни негови платна. Тъй като ги счита за достатъчно добри, тя решава да ги изложи. Но сред живописните пейзажи има серия различни творби, наречени от нея „Сюитата на смъртта“. В тях витае злокобното усещане за извършени убийства. Почти веднага след появата им някой опитва да ги изпепели, а самата Лейси се превръща в мишена.
	Единственото спасение за младата жена се оказва симпатичният специалист по сигурността Иън Лапстрейк. Привлечен от сексапилната Лейси, Иън решава да я предпази и се превръща в нейна сянка. Ако искат да оцелеят обаче, двамата трябва да разгадаят смъртоносните тайни на шокираща семейна история, улики за която са скрити в щрихите на художника.
