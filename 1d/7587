	Може ли чудовище да оцелее в свят на „нормита“?


	Мелъди Карвър:
	— Нов нос.
	— Сериозно си пада по Джаксън, нейния „зубер“ готин съсед.
	— Винтидж тениска, черни дънки и розови кецове.


	Франки Щайн:
	— Нов… е, всичко й е ново.
	— Мечтае за Брет, който има много ревнива приятелка.
	— Вълнен пуловер (но предпочита плисирана минипола и кашмирен потник).


	Макар и родена едва преди петнайсет дни, Франки е като всяко друго петнайсетгодишно момиче. Тя иска да завоюва всичко ново и вълнуващо: училището, момчетата и модата. Но вместо да оценят наелектризиращия моден усет на Франки, другите се плашат от зелената й кожа. Ако тя иска да се впише в света на нормитата в „Мърстон Хай“, ще трябва да пази чудовището в тайна.
	Мелъди и Франки се опитват да променят правилата — всяка в своя свят. Но дали нормитата от „Мърстон Хай“ са готови за това?
