	Превърната във вампир против волята си, __Дарси Нюхарт__ води скучен и монотонен живот, но е решена да промени това, започвайки с възстановяването на кариерата си в телевизията. На Дарси й хрумва изключителната идея за телевизионно риалити шоу, в което смъртни и неживи участници ще се борят за титлата „Най-сексапилният мъж на планетата“. Целият вампирски свят е развълнуван от новото предаване — зрители, преса, производителите на синтетична кръв, а рейтингът му чупи рекордите.
	Случва се невероятното и Дарси се влюбва в един от смъртните участници. Но тя не знае най-важното за обекта на тайните си желания — __Остин Ериксън__ е професионален ловец на вампири и агент под прикритие в предаването.
	Остин също е привлечен от дългокраката русокоса режисьорка. Стреснат от дълбочината на чувствата си, той си напомня, че има тайна мисия, която да изпълни. Единственият проблем е, че никога досега не е желал никоя друга жена — жива или мъртва — толкова силно. Сега Остин е изправен пред най-голямата дилема в живота си — дали агентът ще устои на красивата Дарси и ще изпълни дълга към службата си и човечеството или ще погуби душата и сърцето си, като се отдаде на страстната любов за цяла вечност…
