	__Ако ви харесва Здрача, добре дошли в Мрака!__
	_Какво ще направиш, ако те желае най-страхотният мъж на света, но в душата му се таи безименно зло?_
	В началото на тази спираща дъха книга от поредицата „Училище за вампири“ Зоуи Редбърд отново е обичана от приятелите си, а преродената Стиви Рей вече не е тайна, пазена от Неферет. Но се появява нова опасност — древна и чудовищна. Неферет е възкресила своя могъщ съюзник Калона и никой в „Дома на нощта“ не подозира каква заплаха е той. Падналият ангел омайва цялото училище за вампири. Ключът за прекратяване на нарастващото му влияние е скрит в предишния му живот. Но миналото на Калона е свързано със Зоуи и крие тайни, които тя се страхува да разбули.
	Червените новаци и Стиви Рей успяват да прочистят мрачните зловещи тунели и да ги превърнат в свой уютен дом, но дали са така приятелски настроени, както изглежда?
	Що се отнася до гаджетата, Зоуи има шанса да оправи отношенията си със супер готиния Ерик, но не може да спре да мисли за Старк. Стрелецът, умрял в ръцете й в онази незабравима нощ, сега е в лапите на Неферет и е подложен на отровното й влияние.
	_Ще повярва ли някой колко зла е силата, събудена за живот сред вампири и хора?_
