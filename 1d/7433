	В деня на сватбата им съпругът на Маргарет взима нещо изключително скъпо от нея, преди да изчезне незнайно накъде… не, не невинността й. Зестрата й! Сега тя е оставена в разпадащото се имение без пукната пара и достатъчно време, през което да мисли за хиляди начини, по които да отмъсти на мъжа, който я бе изиграл и зарязал.
	На Хенри не му бе останал друг начин, по който да се спаси от семейните хазартни дългове, освен да се ожени за богата наследница. Сега, след като бе прекарал почти година във възвръщане на загубите си и трупане на богатство, споменът за образа на съпругата му беше бегъл. Помнеше я като мило и свенливо момиче с красива, червена коса и прекрасни сини очи. Коя тогава беше тази омайваща червенокоса хала, която се обличаше като мъж и ругаеше като моряк?
	Алчността и тайните ги бяха разделили. Сега съдбата ги бе събрала отново. Могат ли двама непознати да се обикнат, след като са се венчали? Или различията им ще се окажат трудни за преодоляване, въпреки нарастващата страст помежду им.
