	След главоломния успех на „Открита пред теб“ и „Отразена в теб“, които се превърнаха в международни бестселъри с първи места в десетки класации по целия свят, Силвия Дей е готова да срещне читателите с продължението. Още преди излизането си „Опиянена от теб“ — третата част от „Кросфайър“, се превърна в едно от най-обсъжданите заглавия в социалните мрежи.
	„Изумително и прекрасно е, че историята на Гидиън и Ева докосна толкова много читатели по целия свят. Пътуването беше невероятно и за мен е изключително вълнуващо да споделя «Опиянена от теб» с милионите фенове на «Кросфайър», които очакват излизането на книгата със същото нетърпение като мен“ — казва Силвия Дей.
