	Някога Трей Хоторн, херцог на Солтърдън, бе имал репутация, която би накарала маркиз Дьо Сад да изглежда хрисим и скромен човек. Докато не отдава сърцето си на нежната и невинна Мария Аштън, която с докосването си лекува кървящата му душа и запалва забранена страст между херцога и скромната дъщеря на викария. Опълчвайки се срещу семейството си, Хоторн има намерение да се ожени за Мария — докато тя не изчезва безследно малко преди да стане негова съпруга. След месеци търсене той най-после се предава и се връща към предишните си порочни навици.
	Сега късметът го отвежда при неговата възлюбена… но може да се окаже, че Трей не е в състояние да понесе ужасяващата истина за изчезването й. Докато се бори да избави красивата Мария от мъчителния й живот, той се пита дали това ще доведе до спасението на душата му… или тази битка ще му отнеме всичко, което някога е обичал…
