	Обръщали ли сте се в трудни моменти за съвет към вашия хороскоп? Не? Сега е моментът да го направите. Чрез героините на Кати Хопкинс, всяка от които е представителка на различна зодия, ще откриете как с помощта на звездите и… с повече смелост и упоритост може да решите проблемите си.
	Както повечето Скорпиони, и Ева крие много тайни, за които никой не подозира — дори и близначката й Лилит. Властна и амбициозна по природа, Лилит е свикнала винаги да бъде център на внимание. Но когато Ева е избрана за Момиче на зодиака, най-добрата във всичко Лилит за пръв път остава на заден план. Семейството на близначките се премества в нов дом и пред Ева се открива възможността да разкрие най-съкровената си тайна и да преодолее страховете си. Ще успее ли Ева да излезе от сянката на популярната си сестра и с помощта на планетите да разкрие истинската си същност?
	След много перипетии и вълнуващи преживявания Ева разбира, че никой не е съвършен.
