	Анабет е ужасена. Тя и приятелите й Лио, Пайпър и Джейсън са на борда на летящата бойна трирема „Арго II“ и приближават лагер „Юпитер“, за да се срещнат с римските герои и да открият Пърси Джаксън. Но отношенията между гръцки и римски полубогове винаги са били обтегнати, а вълшебният кораб на Лио няма вид на возило за мирна среща със съседите… И това е само една от тревогите й. Пророчеството на седмината е в ход и обещава незнайни опасности, а в джоба си Анабет пази монета, дадена й неотдавна от майка й, Атина, с притеснителна заповед: „Последвай Знака на Атина“.

	Рик Риърдън е автор на три от най-успешните и обичани фентъзи поредици за деца в света: „Пърси Джаксън и боговете на Олимп“, „Героите на Олимп“ и „Хрониките на Кейн“. „Знакът на Атина“ е третата книга от поредицата „Героите на Олимп“ и дългоочакваното продължение на „Синът на Нептун“. Разказана през погледа на четирима полубогове, тя е изпълнена с напрегнати изпитания, важни открития и разтърсващи саможертви.
