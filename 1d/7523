	Посетителите се тълпят, за да видят „Къщата на Звяра“ — пропитите й с кръв коридори, скърцащите врати. Въоръжени с най-съвременна техника, тези бедни души влизат в зловещата къща, за да не се завърнат никога.
	Колкото по-навътре проникват, толкова по-кошмарни неща ги сполетяват. Мъжете загиват бързо. Жените живеят малко повече… за да изпитат мъченията и сексуалното насилие.
	Но най-страшното се намира под злокобната къща. Там витае ужасът, който чака следващата си жертва.
	Недейте и да си помисляте да пристъпите в „Къщата на Звяра“.
