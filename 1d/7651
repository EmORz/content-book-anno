	Наглед идеалният живот на една преуспяла жена е разбит. Предава я последният човек, от когото тя го е очаквала…
	На трийсет и девет Тали Джоунс вече е холивудска легенда. Професията й на режисьор е нейна страст и смисъл на живота й, но блясъкът и суетата на Лос Анджелис изобщо не я вълнуват. Тали е привързана към дъщеря си и възрастния си баща, поддържа хармонично сътрудничество с продуцента Хънтър Лойд — неин партньор, довереник и спътник в живота. Към този идиличен кръг спада и Бриджит Паркър, преданата асистентка на Тали, нейна състудентка и приятелка.
	Докато Тали режисира най-амбициозния филмов проект в кариерата си, незначителни наглед събития започват да смущават добре подредения й свят. Скоро става ясно, че някой от близкото й обкръжение отклонява огромни суми от средствата й. Разкритията следват лавинообразно и Тали е увлечена в опасна игра — да хване в капан хищника, който я дебне пред очите на всички.
	В този завладяващ роман Даниел Стийл разкрива тъмната страна на славата и богатството, като пресъздава блестящо волята на една жена да лавира през минно поле от страдания и загуби, устремена към ново начало.
