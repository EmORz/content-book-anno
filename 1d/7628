	Студен чай, царевични питки и бобени зрънца — всекидневно пиршество за осемгодишната Аликс Френч, очарователна любопитка от уважавано южняшко семейство. Но няма нищо обикновено в деня, в който тя среща десетгодишния Ник Андерсън, момчето от мизерните покрайнини на града. Въоръжена единствено с кутийка пчелен балсам и твърда решителност, Аликс се заема да лекува жестоките доказателства от скорошния побой, които бележат гърба му — действие, което променя завинаги живота и на двамата.
	Минавайки през детски бедствия и тийнейджърски неволи те остават заедно, докато приятелството им не се превръща в любов. Бъдещето изглежда розово, докато една съдбовна нощ Франк Андерсън, баща на Ник и виновник за белезите му, не е застрелян в мръсната си каравана.
	Внезапно Ник вече го няма — оставяйки Аликс сама и объркана. През следващите петнадесет години тя се бори с болката от заминаването му, със семейството и с приятелите си. Но когато най-накрая животът й започва да се подрежда, Ник се завръща… и не е сам.
