	Без спомени и без посока Пърси Джаксън се озовава в необикновен лагер за римски герои, където никой не гледа с добро око на гърците. Но на полубоговете там им предстои неравна битка. Преди да се опомни, Пърси е въвлечен в невъзможна мисия. Той и новите му приятели Хейзъл и Франк разполагат с четири дни, за да освободят Смъртта от лапите на безсмъртен гигант и да върнат изгубения символ на легиона. Само така римляните ще имат реален шанс срещу могъщата войска, която приближава лагера им…

	„Синът на Нептун“ е втората книга от поредицата „Героите на Олимп“ и дългоочакваното продължение на „Изчезналият герой“. С нея Рик Риърдън за пореден път се завръща към света на Пърси Джаксън и боговете на Олимп, но го обогатява с нови герои и сюжети от римската митология.
