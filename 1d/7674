	„Отразена в теб“ е като шеметно изкачване на върхове сред облаците — оставя те без дъх, в отчаяна нужда от глътка кислород. Чувствената история на Ева и Гидиън от „Открита пред теб“ продължава във втората част на поредицата „Кросфайър“, категорично определян като еротичен романс, който не бива да пропускате.
	Гидиън Крос беше пожарът, който ме изгаряше с пламъците на най-тъмната наслада. Не можех да стоя далеч. Не исках. Той беше моят наркотик… моята страст… моето желание… Беше мой.
	И двамата имахме рани, останали в душите ни от мрачното минало. Между нас нямаше как да се получи. Беше прекалено трудно, непоносимо болезнено… но имахме и невероятни мигове, когато сме в пълна хармония.
