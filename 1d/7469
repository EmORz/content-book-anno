	„Бижутата на Теса Кент“ е най-новият роман на Джудит Кранц. В него тя описва една разтърсваща история за отношенията на отчуждени докрай майка и дъщеря. В среда на пищно богатство и бляскав разкош в душите на две преуспяващи жени се разиграва болезнена драма. Теса Кент, момиче от религиозно католическо семейство, е едва на четиринайсет години, когато ражда неомъжена. На шестнайсет години Холивуд я открива, а на деветнайсет е вече световноизвестна звезда. Дъщеря й Маги, на която са казали, че звездата Теса е нейна сестра, неочаквано научава истината. С болезнено наранена душа, тя скъсва всякакви отношения със своята майка. Минават пет години и се случва нещо, което като вихър разтърсва живота и на двете…
