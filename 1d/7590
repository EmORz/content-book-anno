	Анн Шърли става директор на гимназията в градчето Съмърсайд. Там си наема квартира на странен адрес — Уличка на привиденията, Къща на върбите. Скоро младата учителка открива вълнуващи възможности да помага на хората. Но не всички харесват Анн — влиятелният род Прингъл открито се обявява против нея. Ще успее ли чувствителната и пряма Анн да спечели и тяхната любов?

	Луси Монтгомъри (1874–1942) е канадска писателка. Родена е на остров Принц Едуард, където прекарва детството и младежките си години. Печели световна слава с поредицата романи за червенокосата Анн Шърли — наречена от Марк Твен „най-доброто и най-обичано дете в литературата след безсмъртната Алиса“.
