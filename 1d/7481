	Обръщали ли сте се в трудни моменти за съвет към вашия хороскоп? Не? Сега е моментът да го направите. Чрез героините на Кати Хопкинс, всяка от които е представителка на различна зодия, ще откриете как с помощта на звездите и… с повече смелост и упоритост може да решите проблемите си.
	Марша е зодия Овен. Тя е избрана на кастинг да изиграе ролята на Ледената кралица в новата училищна пиеса. За лош късмет, още преди да започнат репетициите, Марша пада и си счупва ръката. Когато й се налага да прекара три дни в болницата, тя не е на себе си от яд, докато не си дава сметка, че не всички пациенти са късметлии като нея. С присъщата за зодията й непоколебимост Марша решава да организира събирането на един милион лири, с които да се построи занимателен център за деца в болницата.
