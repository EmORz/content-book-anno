	Едно момче е изоставено в пустошта от племето си, но не умира. Както знаят читателите на „Степният вълк“ и „Господари на лъка“, това лишено от късмет момче се превръща в една от най-могъщите и всяващи страх фигури в историята — Чингис. Той успява да убеди враждуващите помежду си племена да загърбят различията си, да се обединят и да се изправят срещу най-старите си врагове. Под неговото безмилостно и вдъхновяващо командване се ражда могъщ народ. Но това е само началото на мечтата му — ханът изпраща посланици в чужди земи, но те биват измъчвани и убивани. Опитва се да започне търговия, но опитите му се посрещат с насилие и отказ. Не след дълго монголската войска напуска пределите на владенията на хана и започва ужасът.


	_Игълдън е майстор на широката четка и пресъздава със замах древния свят. От многото автори, опитвали се да пресъздадат Чингис хан, никой не се е справил по-добре със задачата от Кон Игълдън._
