	„Лятото и градът“ — първото лято на Кари в Манхатън и началото на приятелството й със Саманта, Миранда и Шарлот! В Голямата ябълка Кари се втурва в живота и се опитва да се превърне от провинциално „пиленце“ — както я нарича на шега Саманта — в личността, която винаги е искала да бъде. Среща се с истински писатели, на които се възхищава; сприятелява се с хора, за каквито винаги е мечтала; и има невероятен напредък в курса по творческо писане.
	Лятото е магическо време в Ню Йорк и Кари е влюбена във всичко около себе си — бутиците за маркови дрехи, дивите купони и великолепните мъже. Вече има нови приятели, които я въвеждат в бляскавия и вълнуващ живот на Манхатън. Тук Кари среща Саманта и Миранда за пръв път.
	И следва техните напътствия как да оцелее в градската джунгла и да отхапе своето парче от „голямата ябълка“!
	Правилата на Миранда Хобс:
	— Не позволявай на никого да казва коя си ти и какво можеш да правиш. Сама вземай решенията си.
	— Добре е да съзряваш бавно. Защото, когато разцъфнеш напълно, ще бъдеш готова за хубавите неща, които ще ти се случат.
	Съветите на Саманта Джоунс:
	— Ако искаш да живееш истински, трябва да си готова да участваш, а не само да гледаш отстрани.
	— Винаги вземай само най-доброто и пътувай единствено в първа класа.
	— Изглеждай така, сякаш знаеш къде отиваш, дори да нямаш никаква представа. Движи се бързо. И винаги носи обувки, с които можеш да бягаш.
	Добре дошли в света на младите и красиви „деца на Манхатън“!


	Кандис Бушнел е авторка на бестселърите „Сексът и градът“, „Триумфът на червилата“, „Булевардът на тузарите“, „Четири блондинки“ и „раз-Крачка към върха“, продадени в целия свят в милионни тиражи. Телевизионните сериали и игралните филми, направени по „Сексът и градът“ и „Триумфът на червилата“, имат огромен успех. Кандис Бушнел живее в Ню Йорк. Естествено!
