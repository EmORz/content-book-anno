	_Очакваната с нетърпение четвърта книга от поредицата „Чингис“ продължава сагата за династията на могъщия хан._


	Чингис е мъртъв, но легендата и завещаното от него продължават да живеят. Синът му Угедай е построил величествен град в степта и го е направил столица на новата държава. Сега войските се събират, за да определят кой от синовете на Чингис ще стане хан. Монголската империя е живяла в мир две години, но това време свършва и предстои битка с най-големия враг — китайската династия Сун.
	Великият военачалник Субодай потегля на запад — помита Русия, прехвърля Карпатите и достига Унгария. Тамплиерите са разбити и няма крал или армия, които да му попречат да стигне до Франция. Но в момента на най-големия триумф за Субодай, когато съгледвачите му са достигнали планините на Северна Италия, военачалникът трябва да вземе решение, което завинаги ще промени хода на историята.
