	Гуен Фрейзър притежава необикновен паранормален талант — тя вижда духове. Открива ги в огледала, прозорци и водни повърхности. Общува с тях, най-често, за да им помогне да разберат кой стои зад насилствената им смърт. Младата жена изкарва прехраната си, като разчита аури и тълкува сънища.
	Гуен е част от изследователско проучване на д-р Евалин Болинджър в американското градче Уилби. Целта му е да се докаже съществуването на паранормални таланти. Сред участниците е и Зандър Тейлър, издирван от полицията за убийства на ясновидки, гледачки и медиуми. Той успява да ликвидира двама души, след което се самоубива. Гуен оцелява, но преживяният ужас я принуждава да напусне градчето.
	Две години по-късно Гуен се завръща в Уилби и открива Евалин мъртва. Интуицията й подсказва, че близката й приятелка и наставница не е починала от естествена смърт. Полицаите обаче се нуждаят от солидни доказателства, а Гуен — открила трупа — е начело в списъка им със заподозрени.
