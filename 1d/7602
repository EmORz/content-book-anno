C>
	Скъпи Верни читатели,
	Мнозина от вас години наред живеят с Роланд и с неговия ка-тет; някои следват пътешествениците от самото начало. Приключенията им са описани в поредицата за Тъмната кула и засега не ви трябва да знаете повече.
	Самият аз с радост открих, че старите ми приятели още имат какво да кажат. А да ги зърна отново, след като години наред смятах, че всичките им истории вече са разказани, беше невероятен дар за мен.
@	Стивън Кинг
C$
	Роланд и членовете на неговия ка-тет оставят зад гърба си Изумрудения град и се отправят към Кала Брин. Само че ги застига мразовеят — ураганен вятър, който помита всичко по пътя си. Пътешествениците се барикадират в единствената оцеляла сграда, до която успяват да се доберат. Очаква ги дълга и страшна нощ. Нощ, сякаш предназначена за истории край огъня. И Роланд започва да разказва как преди много години баща му го е изпратил на непосилна мисия: да открие и да унищожи страховития преображенец, оставящ след себе си диря от мъртъвци. Само едно хлапе като по чудо се спасява, само то може да разпознае съществото, което често има човешки облик. За да го успокои, Стрелеца подхваща приказката „Вихър през ключалката“ за Тим, който, за да спаси майка си, преминава през безброй перипетии в Безкрайната гора, населена с дракони и с блатни хора-мутанти. И накрая съумява да премахне магията, превърнала в тигър самия магьосник Мерлин…
C>
	Роман, който ще стопли сърцата на всички любители на жанра фентъзи. Защото Стивън Кинг отново се развихря с пълна сила и прави онова, което умее най-добре: да омагьосва и да пренася в незнайните светове на миналото и на бъдещето.
@	„Ню Йорк Таймс“
C$
