#	Войната ще обхване всичко!

	След събитията в „Левиатан се пробужда“ мирът в Слънчевата система е сякаш безвъзвратно загубен.
	На Ганимед, житницата на външните планети, Боби Дрейпър от марсианската пехота става свидетел как взводът й е избит от чудовищен супервойник.
	На Земята Крисджен Авасарала от ООН се бори с всички сили да предотврати нова междупланетна война.
	А на Венера извънземна протомолекула с неизвестен произход е завзела цялата планета и я променя, създавайки нещо огромно, могъщо и страховито…
	В необятните простори на космоса, Джеймс Холдън и екипажът на „Росинант“ се стремят да запазят мира в Съюза на външните планети. Но войната назрява и никой не знае кой е истинският враг. Какво се случва на Венера? Успяла ли е извънземната молекула да завладее цялата планета и да се разпростре из Слънчевата система? Или някой тайно създава непобедима армия от супервойници?
	На път към разкъсвания от война Ганимед, капитан Холдън се оказва начело на единствения кораб, който може да предотврати пагубно нашествие…
	Но то, изглежда, вече е започнало…
