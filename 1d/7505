	Училище за вкусове и аромати е първият роман на американската писателка Ерика Бауърмайстър, който много бързо става бестселър, защото е истинско вкусно четиво, предназначено за всички сетива.
	Романът разказва за осем ученици, попаднали по различни причини в курса по готварство в ресторанта на Лилиан, всеки със своята различна история. Но след време те започват да се свързват благодарение на необичайните методи на обучение на Лилиан и любовта им към храната.
	Училище за вкусове и аромати е едно четиво за удоволствие, пропито с красивия стил на писане на Ерика Бауърмайстър. Нейните описания на вкусове и аромати те карат да усещаш храната в устата си, да разсъждаваш върху живота си и да осъзнаваш как дори и най-простичките неща около нас могат да го променят.
	Всяка отделна глава представя по един от героите. С внимание към всеки дейтайл се разкриват не само техните характери, но и причините, довели ги до готварския курс. И се оказва, че уроците, получени в кухнята, могат да се прилагат във всеки друг аспект от живота.
	Училище за вкусове и аромати не е книга, която трябва да се чете по време на диета, защото вие може да усещате аромата на храната докато обръщате страниците една след друга. Трябва да я възприемате като красиво четиво, към което е необходимо да се подхожда с наслада към всяка страница, точно както бихме се насладили на всяко едно от приготвяните от учениците ястия. Не се втурвайте, а си оставете достатъчно време да оцените всеки отделен детайл в символиката на вкусове и аромати.
	Това е и книга за фините вкусове и техники в готварството, които могат да се приложат и за лечение на душата.
