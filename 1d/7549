C>
	„Аз съм земята и костите на хълмовете. Аз съм зимата.“
C$
	Темуджин, вторият син на хана на племето вълци, е едва единадесетгодишен, когато баща му умира при нападение. Семейството му е прогонено от племето и оставено без храна и подслон да умре от глад в суровите монголски степи.
	Животът грубо го запраща в света на възрастните, но Темуджин оцелява и се научава да се бори със заплахите на природата и хората. Събира около себе си други отритнати и създава ново племе. Именно през този най-тежък период му идва идеята за обединяване на враждуващите племена на сребърния народ. Един ден Темуджин ще стане Чингис хан, владетелят на тревното море.


	_Кон Игълдън се появява на сцената със серията романи за Юлий Цезар. Новият му роман „Степният вълк“ е дългоочакваното начало на серията „Чингис“, посветена на именития хан и потомците му — епична история, съживена отново по един блестящ начин._
