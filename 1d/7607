	Потопете се в тъмния свят на буреносни страсти и спиращо дъха действие, където шестима необикновени воини са призвани да защитят расата на вампирите от тяхното пълно унищожение.
	В сенките на нощта в Колдуел, Ню Йорк, бушува ожесточена и смъртоносна война. Последните вампири са безмилостно преследвани и избивани от Обществото на лесърите — организация на лишени от души ловци, които не се спират пред нищо, за да унищожат враговете си. Шестима изключителни воини, най-добрите бойци на вампирите, обединени в Братството на черния кинжал, имат за задача да спасят расата си от гибел.
	__Ривендж__ е _симпат_, наркобарон и собственик на известен нощен клуб, който се посещава от богатите и тежковъоръжените. И именно тъмната му слава е причината да се обърнат към него с предложението да убие Рот, Слепия крал и водач на Братството на черния кинжал. Ривендж винаги е стоял настрана от братята, въпреки че сестра му е омъжена за един от тях, защото той крие смъртоносна тайна. Докато интриги във и извън Братството заплашват да разкрият истината за Ривендж, той се обръща към единствения източник на светлина в неговия мрачен свят — Елена.
	__Елена__ е жена-вампир, недокосната от покварата на Ривендж, и единственото нещо, което стои между него и пълното му унищожение.
