	Професор Дейвид Улман е световноизвестен експерт по митологичната литература за демони, специалист по „Изгубеният рай“ на Милтън. Но Дейвид е учен, не вярващ, докато не става свидетел на едно тъй потресаващо злодеяние, че е принуден да преразгледа всичко, което е смятал за реално.
	По време на консултантско пътуване до Венеция, за да наблюдава някакво тайнствено явление, внезапно целият негов свят рухва, когато се отваря врата, позволяваща на един демоничен дух да вземе малката му дъщеря за заложник.
	Дейвид е тласнат главоломно в едно отчаяно откривателско пътешествие, което го принуждава да прекрачи границите между човешко добро и нечовешко зло. Воден от тайнствени символи и загадки по страниците на „Изгубеният рай“, той влиза в задгробния свят на сенките, съществуващ навсякъде около нас, за да спаси дъщеря си от Безименния — демонично същество, което го е избрало за свой глашатай. Невъзможно начинание, предприето В името на обичта — начинание, което означава, че ако Дейвид се провали, мракът завинаги ще обсеби дъщеря му…
	Андрю Пайпър е канадски автор на бестселъри, носител на наградата „Артър Елис“ и многократно номиниран от „Ню Йорк Таймс“ за най-добър роман.
	Робърт Земекис и студио „Юнивърсъл“ подготвят филм по романа „Демонологът“.
