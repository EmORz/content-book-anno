	Хенриета Барет никога не е следвала повелите на обществото. Тя управлява отдалеченото имение и възрастния си настойник в Корнуол, носи бричове вместо рокли и отговаря на необичайното име Хенри. Но когато нейният опекун си отива от този свят, любимият й дом попада в ръцете на далечен братовчед.
	Уилям Дънфорд, най-неуловимият лондонски ерген е шокиран от новината, че е наследил имот, титла… и повереница, която е намислила да направи първата му визита последна. Хенри е решена да продължи да ръководи Станидж Парк без помощта на красивия нов господар, но Дънфорд е също толкова убеден, че може да промени нещата… като започне с необузданата млада девойка, която е под опеката му. Обаче преобразяването на Хенри в дама, я прави не само любимката на висшето общество, но и я превръща в неустоимо изкушение за мъжа, който до този момент си е мислил, че никога няма да бъде съблазнен.
