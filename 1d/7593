	Швеция винаги е привличала любителите на романтиката със своите красиви природни пейзажи. „Лято на Лилязее“ е вълнуваща история за любов и семейни тайни, разкриващи се на фона на чудните гледки от тази красива северна страна. Хана — собственичка на магазин за сирене в стария град на Стокхолм, води напълно спокоен живот до момента, когато разбира, че съпругът й й изневерява. Объркана и наранена, тя спонтанно решава да прекара няколко дни край блестящите води на езерото Лилязее заедно с дъщеря си, за да събере мислите си. Планът й за почивка обаче е нарушен от срещата с Пер Норденфелт, който явно показва, че не е безразличен към нея. Хана е уплашена от обзелите я силни чувства и неясното бъдеще, но ситуацията става още по-сложна, щом разбира, че далеч не е единствената, която се интересува от привлекателния производител на сирене от лосово мляко.
