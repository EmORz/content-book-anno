	Любителите на остроумия ще бъдат зарадвани от настоящата книга на Иван Ханджиев, в която са събрани новите му афоризми, писани през последните пет години.
	Читателите със сигурност са запомнили предишния му сборник с мъдри изречения, която излезе през 2000 г., под заглавие — „Публична тайна“.
	И в новата си книга авторът продължава талантливото си взиране в нашия напрегнат живот. Всеки негов афоризъм е плод на кратък, мълниеносен поглед, към някоя страна на нашето трудно битие.
	Неговите кратки сатирични форми предразполагат и от дозата самоирония, която е присъща само на пълноценните хумористи.
	Пожелавам на читателите да се вглъбят и забавляват в това мъдро и весело четиво!
@	Румен Денев
