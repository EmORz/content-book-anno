	Ако искате да се запознаете с малкото слонче Румпи-румп, няма нужда да предприемате пътешествие чак до далечна Африка. По-добре погледнете на детската площадка или в киносалона, на зимната пързалка или в овощната градина. Е, ще кажете, хайде сега! Чак пък слон на такива места! Другите слонове може и да не ги срещнете там, но Румпи-румп — със сигурност. Защото той е най-любопитното слонче, което много, ама страшно много обича децата и игрите.
