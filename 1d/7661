	1945 г. Дебатите в Камарата на лордовете кой да наследи фамилното богатство на Барингтън стигат до задънена улица. Решаващият глас на лорд канцлера ще хвърли дълга сянка върху живота на Хари Клифтън и Джайлс Барингтън.
	Хари се връща в Америка, за да рекламира най-новия си роман, а любимата му Ема се заема да издири малкото момиче, открито изоставено в кабинета на баща й в нощта на убийството му.
	Джайлс Барингтън трябва да защитава мястото си в Камарата на общините и с ужас открива кой е кандидатът на консерваторите, срещу когото е изправен. Но не друг, а Себастиан Клифтън, синът на Хари и Ема, в крайна сметка решава съдбата на чичо си.
	През 1957 г. Себастиан печели стипендия в Кеймбридж, но неволно се забърква в международна измама с произведения на изкуството, включваща статуя на Роден, чиято цена далеч надхвърля сумата, за която е продадена на търг. Ще стане ли милионер? Ще влезе ли в Кеймбридж? Дали животът му е в опасност?
	„Най-добре да си остане тайна“ дава отговори на всички тези въпроси, но поставя и много други.
