#	Той е на лов за съпруга…
	Адам Фарамонд, граф Ротбъри трябва да си намери годеница — незабавно! — в противен случай многообичаната му баба ще го остави без пукнато пени. Но Адам, който е непоправим женкар, би се променил само заради една жена. Тази, която желае и обича страстно от години. За нещастие мис Шарлот Грийн никога не би се съгласила да стане съпруга на негодник като него… или поне така си мисли той.
	Шарлот вярва, че графът, единственият мъж, чието докосване я кара да тръпне, не би пожелал жена като нея. Отегчена от постоянната липса на джентълменско внимание, тя решава, че приятелството с графа може да й донесе така жадуваното вълнение. Криейки истинските си чувства, Шарлот и Адам планират фиктивна церемония, с която да усмирят вдовицата. Но „удобният“ брак поема неочакван обрат. Ще имат ли смелостта, Шарлот и нейният порочен дявол, най-накрая да признаят пламенната си и неудържима любов?
