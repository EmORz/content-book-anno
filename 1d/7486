	„Никога не ме оставяй“ е разтърсващ разказ за нашата невинност и загубите, които понасяме. Като деца Кати, Рут и Томи учат в училище — пансион за богати в разкошната английска провинция, където царят тайнствени правила и където учителите непрекъснато напомнят на питомците си колко са специални и привилегировани. Години по-късно Рут и Томи отново се появяват в живота на Кати и тя за пръв път обръща поглед назад към споделеното им минало, за да се опита да проумее какво именно ги е правело толкова специални и как привилегированото им положение се е отразило на по-късния им живот.


	Английският писател от японски произход Кадзуо Ишигуро (роден 1954 г. в Нагасаки) е автор на общо шест романа, сред които „Остатъкът от деня“, спечелил наградата „Букър“ превърнал се в международна сензация. През 1995 г. кралицата го награждава с Ордена на Британската империя за особени заслуги към английската литература, а френското правителство го прави през 1998 г. Кавалер на Ордена за изкуство и литература. Живее в Лондон с жена си и дъщеря си.
