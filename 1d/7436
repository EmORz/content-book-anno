	Във времена, когато жените имат малко възможности, за да открият щастието си, Лайза Хамилтън е смятана за стара мома и вече не се счита за част от брачния пазар. Без изгледи да получи предложение за брак, тя решава да се възползва от услугата на мадам Ева, „Среща за една нощ“, за да открие идеалния мъж за една страстна нощ.
	Улф Тейн, херцогът на Фоксхейвън, никога не е лишаван от нищо, но въпреки това е отегчен от еднообразния си живот. Печелейки разписка за „Среща за една нощ“ на масата за покер, той решава, че това е един интересен начин, по който да добави пикантна нотка към сексуалния си живот.
	Криейки се зад маска по време на срещата си с херцога, Лайза открива анонимността и смелостта, от която се нуждае. Улф никога преди не е срещал толкова интригуваща и искрена жена.
	Дали истинската любов ще съумее да свали маската си поне за една нощ, или съдбата й ще е завинаги да остане самотна и недокосната на рафта?
