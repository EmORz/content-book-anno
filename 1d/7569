	В богато имение край Босфора неконтролируемите страсти на двама души преобръщат живота на едно голямо семейство…
	Младата и красива Бихтер се омъжва за заможния и доста по-възрастен вдовец Аднан бей, за да започне нов живот — охолен и богат. Но усилията й да бъде добра съпруга и мащеха са напразни.
	В плен на импулса, напълно отдадена на порив и желание, Бихтер се хвърля в прегръдките на чаровния Бехлюл, племенник на Аднан, който живее в дома им. Двамата започват любовна връзка… Невярна съпруга и всеизвестен женкар!
	Забранената сладост на любовния грях е примамлива, опасна и рискована. Пред очите на другите Бихтер и Бехлюл създават собствен свят — прикрит и съкровен, който със своите потайности поражда у тях още по-силна привързаност, още по-интимна близост…
	Всяка тайна обаче все някога бива разкрита.


	Халид Зия Ушаклъгил (1866–1945) е сред водещите имена на турската литература. Автор е на значими по своята художествена стойност романи, разкази, публицистика.
