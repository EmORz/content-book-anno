	Елена Чудинова е родена в Москва, по образование е филолог и историк. Автор е на множество научни статии, учебници, сборници със стихове, пиеси, романи.

	Антиутопията „Джамията «Парижката Света Богородица»: 2048 година“ (2005) й донася невероятен успех с продадени над 100 000 екземпляра в Русия.

	* * *

	Годината е 2048. Властта в Западна Европа е в ръцете на ислямисти, Европейският съюз е преименуван в Еврабия. Шериатът е узаконен, католическите храмове се унищожават и поругават. Французите, които отказват да приемат исляма, са обречени да живеят в гето. Символът на християнска Европа — катедралата „Парижката Света Богородица“ е превърната в джамията „Ал-Франкони“.
	В Париж са останали две сили, които се противопоставят на окупацията. Армията Маки и католиците традиционалисти, криещи се в катакомбите на Париж. Двете сили се обединяват в един последен опит да спасят храма „Нотр Дам“.
