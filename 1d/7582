	Как ще реагирате, ако чаровният мъж, с когото сте се запознали предния ден, изведнъж ви заяви, че е Исус, слязъл на земята за Деня на Страшния съд и че следващата седмица ще настъпи краят на света? Мари има изключителен талант — винаги се влюбва в неподходящите мъже. Докато един ден не се запознава с дърводелеца, дошъл да поправи покрива на баща й. Той е различен от всички мъже, които е срещала досега — мил, чувствителен, грижовен, състрадателен. За съжаление обаче още на първата им среща той убедено твърди, че е Исус. Отначало Мари решава, че явно му хлопа дъската, но постепенно историята на дърводелеца започва да изглежда все по-достоверна. Той наистина е Месията, който се е завърнал на земята за Деня на Страшния съд. И въпросът, на който трябва да си отговори Мари, не е дали идния вторник ще настъпи краят на света, а дали този път не е попаднала на най-неподходящия мъж от всички досега… Верен на стила си, Давид Зафир ни поднася още една наситена с интелигентен хумор и провокативни забележки история, и същевременно ни кара да се замислим какво е добро и зло, кое ни прави щастливи, сами ли определяме съдбата си, получаваме ли от живота това, което заслужаваме… ЗАБАВЛЕНИЕТО Е НАПЪЛНО ГАРАНТИРАНО!
