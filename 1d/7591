	Наричат я Нямата. Но тя ще проговори!
	Въпросът е на каква цена. Защото една тайна може да пореже по-дълбоко от което и да е острие!


	_Венеция, 1585 г._
	Когато 16-годишната Лаура дела Скала разбира, че сестра й Беатриче е намерила смъртта си в тъмните канали на Венеция, тя няма време да скърби. Баща й я прибира от манастира, където я е пратил насила преди години, и я заставя да се омъжи за годеника на Беатриче — отблъскващият стар търговец Винченцо.
	Лаура е ужасена, но точно в този момент попада в тайно женско общество. Сегретата сякаш е отговор на нейните молитви. Тя може да я избави от съдбата й. Но цената, която трябва да плати младата жена е голяма — тя предава тайната на много влиятелен мъж, въпреки че се е заклела да я пази.
	В деня, в който Лаура се присъединява към Сегретата, Винченцо е публично унижен и прогонен позорно от града. Спокойствието й обаче не трае дълго. Скоро научава, че смъртта на сестра й не е нещастен случай, а зловещо убийство, в което може би е въвлечена същата тайна организация, на която тя се е доверила.
	Интригуващият роман на Саша Гулд кани читателите в дворците на висшето общество на Венеция през XVI век — общество на скрити връзки, политически интриги и опасни тайни!
