	__Понякога няма само един отговор или само един избор. Понякога няма връщане назад. Само любовта е вечна…__
	След призоваването на Лена — и към Светлината, и към Мрака — животът в Гатлин се променя за всички. Рояци скакалци, рекордно високи температури и опустошителни бури разрушават градчето, могъщите чародейци губят силите си, а Итън и Лена се опитват да разберат какво се случва. Хаосът едновременно плаши Итън, но и отклонява мислите му от нещо още по-ужасно. В кошмарните му сънища се появява някой, който го преследва и в реалността. Итън губи самоличността си — забравя имена, телефонни номера, дори спомени. Но все по-ясно си дава сметка кои са истински важните неща в живота:
	_Първата ти целувка не е толкова важна, колкото последната._
	_Тестът по математика наистина е без значение._
	_Хубавият пай наистина е хубав._
	_Нещата, в които си добър, и нещата, в които не си, са просто две различни страни на едно и също нещо._
	_Това важи и за хората, които обичаш, и за онези, които мразиш — и за хората, които обичат или не обичат теб._
	_Единственото важно нещо е, че винаги има неколцина души на този свят, за които ще те е грижа._
	_Животът е наистина, наистина кратък._
	Един въпрос все по-често е задаван с плашеща неумолимост:
	Какво или кой ще трябва да бъде принесен в жертва, за да се спаси Гатлин?
	__Вярвате ли в любовта след последния поглед?__
