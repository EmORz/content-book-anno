	Обръщали ли сте се в трудни моменти за съвет към вашия хороскоп? Не? Сега е моментът да го направите. Чрез героините на Кати Хопкинс, всяка от които е представителка на различна зодия, ще откриете как с помощта на звездите и… с повече смелост и упоритост може да решите проблемите си.
	На Тори много й се иска да се запише за училищната екскурзия до Италия, но майка й няма възможност да отдели толкова пари. Момичето се срамува от бедността си и я крие от приятелките си, които са от по-заможни семейства. Когато узнава, че е избрана за Момиче на зодиака и получава като подарък страхотен мобилен телефон за връзка със звездните си наставници, Тори си мисли, че от следващия ден я чака бляскав живот. Скоро обаче разбира, че човек трябва да се потруди, за да стане звезда.
