	Тази книга е плод на дългогодишни изследвания. Можах да я напиша при съдействието на моите колеги от Археологическия институт и музей при БАН, от Института по тракология при БАН, от редица окръжни музеи в страната. Особено ценни за мен бяха бележките и напътствията на проф. Иван Венедиков, проф. Христо Данов, проф. Александър Фол, ст.н.с. Мария Чичикова, ст.н.с. Люба Огненова-Маринова и др.
	Трудностите в овладяването на българския език преодолях с помощта на жена ми Диана Гергова-Домарадска и на Спас Гергов.
	На всички изказвам за това сърдечни благодарности.
	Първите си стъпки в изучаване проблемите на латенската култура направих под ръководството на доц. Зенон Вожняк от Краков, на когото в израз на дълбока признателност посвещавам този труд.
@	Авторът
