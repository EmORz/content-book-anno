	_Кървав ад!_ Ето на какво прилича Лондон от деня, в който Марти Бърнс идва с гръм и трясък в града. След като е превзел Лос Анджелис с „Кълбо от огън“, своето ново, изпълнено с резки обрати многосерийно телевизионно криминале, Марти е готов да завладее и Великобритания. Той тръгва по кървавите стъпки на Джак Изкормвача колкото да се натъкне на едно съвременно зло, много по-ужасно от серийните убийци. Марти събира около себе си неколцина съмишленици, всички до един чешити и особняци, с които да се противопостави на страховитата заплаха. От потайностите на Ливърпул, където сред копторите има вуду храм, до загадъчните обреди на друидите в Корнуол на крал Артур и чутовните вълшебни сражения над и под улиците на Ийст Енд в Лондон, Марти се надпреварва с времето и съдбата, за да спаси душата на една нация.
	А дори не харесва бирата.
