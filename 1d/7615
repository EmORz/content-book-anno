	Какво бихте направили, ако имате възможността да пътуваше в миналото? Световете, чакащи да бъдат открити, са необятни. Но също и опасностите и непредвидените усложнения.
	Шестнайсетгодишната Гуендолин Шепърд е носителка на гена за пътуване във времето. Вратите на изминалите столетия са широко отворени пред нея. Но има малък проблем — Гуен е напълно неподготвена. По погрешка членовете на семейството й, както и тя самата, винаги са смятали, че носителка на гена е нейната братовчедка Шарлот. Затова, когато неконтролируемите скокове в миналото внезапно започват, тя е, меко казано, неприятно изненадана. За разлика от обучената Шарлот, Гуен няма никаква представа от фехтовка и изискани маниери. Не владее чужди езици, а познанията й по история са основно от холивудските филми, които е гледала.
	Но всички тези проблеми бледнеят пред опасността, идваща от мистериозно тайно общество и пътуващия като нея във времето Гидиън — най-добре изглеждащото момче, което е виждала през вековете…
	Тя не очакваше, че ще пътува във времето…
	Нито че ще загуби сърцето си…
