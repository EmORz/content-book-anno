C>
	Прехвърляща границите на жанровете, Урсула Ле Гуин си е спечелила възхищението на разнообразни групи читатели. Този нов двутомен сборник показва еднакво добре нейната реалистична и фантастична проза, а също така и размиването на границата между двете.
	Урсула Ле Гуин е от малкото писатели, чиито произведения са на мястото си и на страниците на „Ню Йоркър“, и сред научната фантастика на Азимов. Макар и да е известна най-вече с няколко чудесни научнофантастични романа („Освободеният“, „Лявата ръка на мрака“) и с романите й за Землемория, късните разкази на Ле Гуин разкриват още по-широк стилистичен и тематичен обхват. Сборникът „Реално и нереално“ включва творби, писани в продължение на десетилетия, и е разделен на две части по тематичен признак. Във въведението си към първия том Ле Гуин описва как е подбрала разказите от антологията. Резултатът е впечатляващ — тези, които сега се срещат с Ле Гуин, ще останат очаровани от широтата на произведенията й, а тези, които вече познават прозата й, откриват невероятната ефективност на любимите й похвати при различни обстоятелства.
	Научната фантастика, която преобладава във втория том, „Външен космос, вътрешна земя“, е пример за силата на истински добрата научна фантастика: да осветли други обществени порядки или чрез напредъка в технологиите да илюстрира етични или социологически дилеми. Всички събрани тук разкази са, без изключение, с много високо качество.
@	Из рецензия на Тобиас Карол, литературен критик
C$
C>
	„Остроумна, сатирична, забавна. Все пак това са по-сериозните произведения, които илюстрират таланта й най-добре. В тях тя използва повтарящи се теми и елементи на културно разнообразие, нереални герои и героини, способността на властта да корумпира, способността на любовта да направлява, насочва вниманието ни към герои и типажи (жени, деца, разнополови и безполови), които така често остават без внимание при други, по-технологично ориентирани автори на научна фантастика… Стойностен и ценен сборник.“
@	Пъблишърс Уикли
C$
C>
	„Прозата на Ле Гуин е така светла и проста, тя винаги казва истината. Когато съм с героите й, аз съм с живи хора, в светове, които са също толкова реални и истински, колкото и моят. Ле Гуин притежава таланта да превръща думите в светове.“
@	Нийл Геймън
C$

	Урсула К. Ле Гуин е удостоена с множество награди, сред които Хюго, Небюла, Национална награда за литература и др. Живее в Портланд, Орегон.


	Тази антология, включваща два тома с най-добрите разкази на Урсула К. Ле Гуин — подбрани лично от нея — ще остави читателя възхитен, провокиран, заинтригуван, изправен пред острия сатиричен глас на един от най-добрите автори на къси разкази на нашето време. „Къде, за бога?“ включва земните разкази на Ле Гуин, които са за нашия свят (околностите на малък град в Орегон, или някъде в Централна Европа) и засягат разнообразни теми, от социална революция до преживяванията в летен лагер.
	Вторият том, „Външен космос, вътрешна земя“, е събрал най-известните фантастични разкази на Ле Гуин.
