	В съвременна Южна Калифорния се появява болест, която се смята за несъществуваща в Съединените щати. Освен хора, елитни състезателни коне също умират от вирус, който не може да бъде определен дори от най-добрите ветеринари.
	Повикан, за да хвърли светлина върху тези ужасяващи загадки, известният вирусолог Джак Брин открива, че двете събития не само са свързани, но и са съзнателен биотерористичен акт.
	Скоро в глобалната медицинска компютърна мрежа на Брин ПроМЕД прониква силата, която се крие зад ужасите — гениален сериен убиец с опасно сериозни познания за токсините и мания за библейско възмездие.
	Романът е написан от двама души — един от най-уважаваните в Щатите медици и един писател с изключителна дарба да открива ужасното. „Единадесетата чума“ е научно достоверен и невероятно напрегнат роман, великолепен трилър на хилядолетието.
