	Представителят на новата вълна в японската научна фантастика Ш. Хоши е роден в Токио през 1926 година. Завършил е Токийския университет. От 1957 година, когато публикува първото си научнофантастично произведение „Секстра“, досега той е написал над 800 разказа. Решени като шаржови провокации срещу популярните клишета в този вид литература, те атакуват не толкова използуваните в него банални стереотипи, а нещо далеч по-сериозно — противохуманната същност на Западния свят.
