„Шогун“ е изчерпателно въведение в историята и народопсихологията на Япония. Действието на романа се развива в началото на XVII век — интересен период в историята на тази страна, наситен с подмолни борби на холандци, испанци, португалци и англичани да завладеят японския пазар. През същия този период се формират социалните и културни предпоставки за по-късни коренни историко-политически промени. Книгата е написана изключително увлекателно, в духа на приключенския роман и същевременно притежава голяма познавателна стойност, потапяйки читателя в една неповторима атмосфера.