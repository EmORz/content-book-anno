	Космическият кораб „Сигнус-Х-1“ попада на непозната планета — Алкория — с пищна, райска природа. Командирът Холдън обаче е нащрек — заповедта му е изрична — никой да не се отдалечава от кораба, преди да бъде извършено разузнаване! Ала слънцето, морето, епикурейското безгрижие на алкорианците и прекрасните алкорианки неудържимо привличат хората от екипажа, почти повярвали, че са открили истинския рай… Но какъв ли ад се крие зад това странно безгрижие на местните жители? Онзи, който е нарушил заповедта на командира, ще узнае пръв…
