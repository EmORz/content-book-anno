
	Джон Ъпдайк (роден в 1932 година) е един от най-известните представители на съвременната литература на САЩ, чиито романи „Заеко, бягай“, „Кентавърът“ и „Ожени се за мен“ са преведени и на български език. Признат майстор на големия епически вид, Ъпдайк обаче бележи художествени постижения с не по-малка стойност и в жанра на разказа, в който създава истински шедьоври. Предлаганият сборник го представя откъм най-добрите му страни на разказвач и на проникновен хроникьор-разобличител на американското общество.
