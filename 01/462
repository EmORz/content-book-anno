	През 1983 г. с романа антиутопия „Планетата на маймуните“ (включен в библиотека „Галактика“) бе осъществена първата среща на българските читатели с изтъкнатия френски фантаст. В настоящия сборник са подбрани някои от значимите разкази и новели на писателя, които ще обогатят представата ни за неговото многообразно творчество. Независимо дали се разгръща като сюжет нейде из Галактиката, в рая небесен, или в самотно ранчо в Аржентина, фантастиката на Пиер Бур е „земна“, белязана от полета и лутанията на човешкия дух, окрилена от мечтата за едно бъдеще без военна психоза и политически безумства.
	Иронични, парадоксални, сплав на лирично и гротескно, делнично и небивало, логично и абсурдно, фантастичните притчи на Пиер Бул са проникнати от тревога за бъднините на нашата Земя, от вяра в човека и човешкия разум, способен да твори добро.
