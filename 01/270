
	Шестте разказа, включени в този сборник, са писани в период от седемнадесет години, от 1932 до 1949, и отразяват развитието в стила на Фокнър. Тематично единни, свързани и от обединяващото присъствие на юриста Гейвин Стивънс, те представляват психологически проникновения в неволите от живота на обитателите на Йокнапатофа. Същевременно те са образец на фокнъровския подход към темата „престъпление“: основен в тях не е въпросът „кой е убиецът“, а проблемът за личността на престъпника, социалните мотиви на престъплението и обективността на възмездието.
