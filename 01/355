	Произведенията, включени в този сборник, представят творчеството на Александър Солженицин (роден в 1918г.) откъм неговата особено ярка художествена страна. Именно повестта „Един ден на Иван Денисович“ и автобиографичният разказ „Матрьонината къща“ разкриха необикновеността на дарованието му, което писателят отъждестви и с безкомпромисна гражданска позиция. Несъмнено е прав Сергей Залигин, който изтъква мисията на Солженицин и в съветската, и в световната литература, значимостта на факта, че той, превъзмогвайки собствената си страдалческа съдба, разказва за страданието.