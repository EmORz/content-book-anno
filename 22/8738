	Милиони признават Айн Ранд за един от най-великите мислители и писатели на XX век, но малцина я познават като същество от плът и кръв.
	В „Моите години с Айн Ранд“ Натаниъл Брандън ни разказва за бурната любов между него и енигматичната авторка на „Изворът“ и „Атлас изправи рамене“. Ще откриете изключителна жена, видяна през очите на млад мъж, срещнал я за пръв път месец преди да навърши двадесет.
	Взривоопасната любовна история започва с пламенно писмо от изпълнения с възхищение Натаниъл и продължава повече от две десетилетия, за да завърши с горчиви упреци и обвинения в предателство.
	С докторска степен по психология и дълъг опит във философията, Натаниъл Брандън е практикуващ психотерапевт и корпоративен консултант в Лос Анджелис. Автор е на бестселърите „Изкуството да живееш осъзнато“ и „Да поемеш отговорност“, които ще бъдат издадени от „Изток-Запад“.
C>
	Безмилостно разкриване… митът за Айн Ранд е допълнен от жив портрет в ярки цветове, предизвикателен и плашещ, мощен и парадоксален.
@	Норман Казънс
C$
C>
	Вълнуващ портрет на Ранд и нейните ученици.
@	„Къркъс Ривю“
C$
C>
	Каква история! Героична, романтична, ужасяваща, нежна — не можех да се откъсна от нея.
@	Джордж Ленард
C$
