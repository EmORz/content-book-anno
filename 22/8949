	Със странното убийство на енорийски свещеник в нюйоркски садо-мазо клуб започва най-вълнуващият и опасен случай в кариерата на Ники Хийт. Тя се оказва в капан срещу най-порочния наркобарон в Ню Йорк, арогантен наемник на ЦРУ и сенчест взвод на смъртта, искащ да я очисти. И това е само върхът на айсберга, който води до мрачна конспирация, достигаща, най-високите нива в нюйоркската полиция.
	Точно когато достига на крачка от истината, тя изпада в немилост. Лишена от полицейската си значка и оставена сама под прицела на убийците, тя няма вяра на никого. С изключение може би на единствения мъж в живота й, който не е ченге. Репортерът Джеймисън Руук.
	Насред най-студената зима в Ню Йорк от 100 години насам има едно нещо, което Ники е решена да докаже: „Ще стане адски горещо!“


	Ричард Касъл е автор на многобройни бестселъри, включително радушно приетата от критиката поредица за Дерик Сторм. Първият му роман „Сред дъжд от куршуми“, публикуван още докато Касъл е в колежа, получава престижната награда за криминална литература „Том Строу“ на организация Ном дьо Плум. В момента Касъл живее в Манхатън с дъщеря си и майка си, които изпълват живота му с радост и вдъхновение.
