	Стелария. Четвъртото хилядолетие. Звездните цивилизации вече не кръстосват галактиката.
	Светът тъне в разруха и гибел, а сянката на господстващи поробители се извисява там, където все още съществува разумен живот. Малцина са тези, които помнят Войната, която бе краят на всичко.
	Някъде в дълбокия космос, на бивша погранична колония, галактическите окупатори държат под контрол населението. Междувременно, сред улиците на разрушения град, за Текс Кърк приключва поредния ден на оцеляване. Той е застаряващ наемник, отдавна погребал чувствата си и погребващ други хора срещу заплащане. С олово. Плановете му за спокойно пенсиониране остават неосъществени. Бъдещото му е безперспективно, а вероятната му съдба е като на останалите поствоенни колонисти — два метра под земята, предаден от всички, незапомнен от никой. Всичко това се променя в същата нощ, когато мистериозен непознат нахълтва в убежището на Текс.
	Непознатият предлага на Текс елементарна задача — просто трябва да открадне един компютър. Наградата е 2000 кредита. Пари, недостатъчни за пенсия, но въпреки всичко най-големия удар досега. Лошото е, че цялата работа изглежда гнила до корена. Но Текс е на ръба, без изход, без възможности. Поръчки няма, а времето тече. Той неохотно приема задачата, изкушен от заплащането и подозрителен към сделката.
	Да се сдобие с компютъра се оказва лесно. Хаосът обаче тепърва започва, когато поръчителят изчезва безследно, а куршуми започват да летят навсякъде. За капак изглежда, че целият град иска компютъра, а окупаторите правят метеж по улиците. Текс разбира, че не само няма да направи удара на живота си, ами и ще разбере, че се е озовал по средата на древен конфликт, датиращ още отпреди Войната… от който ще научи нещо, за което дори не подозира.


	Едно от най-любимите неща в живота на Дрейк Вато е сътворяването на истории. Още като млад, той отделя голямо количество време за прочитане на книги, гледане на филми и играене на видео игри от най-различно естество, които разпалват въображението му. Преживяванията и прозренията, придобити от тези фантастични приключения, оформят значителна част от неговия мироглед и дават тласък на бъдещата му страст да създава свои собствени измислени светове, герои и епични истории, търсещи развръзка.
	Когато не е зает с измислянето на поредната сага или решаване на нов проблем, Дрейк Вато обича да разширява и самоусъвършенства своя скромен арсенал от познания и философски разсъждения. Негови хобита са играенето на компютърни и настолни ролеви игри от всякакъв тип, както и дискутирането на всякакви шантави теми като езотерика, трансхуманизъм и дракони. Дрейк също така мечтае един ден да тръгне в странство и да приключенства сред широкия, необятен свят.
	„Космически залог“ е неговият дебютен роман.
