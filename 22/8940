	Когато господарят им става жертва на коварния Кира, който отнема земите му, 47 самураи са унижени и прогонени от домовете си. Без чест и водач, те вече са отхвърлени от обществото ронини. Смелите воини се заклеват да погубят злия самозванец, но се нуждаят от изключителните умения на Кай — мелез, обречен на жестоко заточение. Отгледан от легендарни със силата и бойните си умения свръхестествени същества, единствено той може да преведе търсещите отмъщение ронини през тежките изпитания.
	Кай никога няма да забрави презрението, с което тези мъже са се отнасяли към него. Той обаче се присъединява към тях от почит към мъртвия им господар. Кай изпитва и силна любов към неговата дъщеря Мика, която Кира държи в плен. Така поробеният изгнаник става най-страшното им оръжие. Той ще се превърне в героя, вдъхновил шепата бунтовници да превземат вечността.
