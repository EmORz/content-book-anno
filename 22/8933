C>
	Исус се пресегна и хвана ръката на Тони.
	— В това пътуване ти ще можеш да избереш да излекуваш физически един човек, но само един. Когато направиш своя избор, пътуването ти ще приключи.
	— Мога да излекувам някого? Нима ми казваш, че мога да избера когото си пожелая? — Мислите му веднага се върнаха върху собственото му безжизнено тяло в интензивното отделение на болницата.
	Исус се наведе към него.
	— Ти не можеш да излекуваш никого сам. Но аз ще съм с теб и ще изцеля онзи, за когото избереш да се помолиш…
@	Уилям Пол Йънг, „Кръстопът“
C$

	Антъни Спенсър е преуспял бизнесмен, който се гордее, че сам е постигнал всичко. Той обаче се е превърнал в жесток и безскрупулен човек. В живота му няма нито любов, нито приятелство.
	Един ден Антъни внезапно изгубва съзнание. Лекарите откриват тумор в мозъка му. След последвалата операция той изпада в кома. Антъни се събужда в сюрреалистичен свят между живота и смъртта. На това неприветливо и пусто място — _светът на душата му_, той се среща с Исус и Светия Дух. Той не вярва в живота след смъртта, нито в съществуването на Бога. И все пак общуването му с Исус и със Светия Дух е много по-истинско и пълноценно, отколкото целият му „реален“ живот. Постепенно Антъни започва да осъзнава кои са важните неща в живота, но ще има ли време да поправи грешките си?


	Авторът на романа „Колибата“, преведен на над 40 езика и продал повече от 18 милиона екземпляра в света, се завръща с нов роман откровение. В „Кръстопът“ Уилям Пол Йънг остава верен на стила си да търси истински важното в живота. Вплел духовните си и философски търсения в романов сюжет, авторът отново повдига вечните въпроси за живота и смъртта, за изкуплението и достойния живот.
