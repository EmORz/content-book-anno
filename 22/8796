	Корабът _„Емералд“_ се носи по морета и океани, приютил на борда си пирата Пейгън — презиран от висшето общество, чиито богатства ограбва и обичан от бедните, чието тежко положение облекчава с даровете си.
	За да отмъсти за смъртта на брат си, маркизът на Кейнуд се заклева да залови подлия пират. Но когато Джейд — пленително видение със стелеща се на вълни червена коса и изумрудено зелени очи, се появява пред вратата му, отчаяно молеща за закрила, той приема да я защити от злодеите, желаещи смъртта й.
	Джейд е дразнеща, вбесяваща и… прекрасна.
	Кейн е силен, решителен и… благороден.
	Нито една жена до този момент не е нарушавала душевния му покой по този начин, нито пък е пробуждала страстта му толкова силно. Но в момента, в който Джейд отвръща на обиграните му ласки с невинна, дива страст, двамата попадат в капана на едно предателство, което подлага на изпитание силата на тяхната любов.
