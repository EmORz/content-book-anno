	Той е доайенът на съвременната италианска литература. Написал няколко исторически романа и множество разкази, Андреа Камилери е известен най-вече като създател на колоритния комисар Монталбано. Романите и разказите с прочутия му герой са филмирани в най-популярния италиански криминален сериал. Роден в Сицилия през 1925 г., писателят използва в книгите си местния диалект, изпъстрен с нови, измислени от него думи. Сред многото отличия на Камилери са Орденът за заслуги към Италианската република и наградата „Дагър“ на Асоциацията на криминалните писатели.


	„Формата на водата“ е първият от двайсетте романа с комисаря Монталбано. В него има всичко, което ще направи поредицата световен хит: ярки образи, грабваща интрига, хумор, любов и неочаквана развръзка.


	Влиятелен политик е намерен мъртъв в колата си, изоставена в местност с лошата слава на публичен дом на открито. Медицинското заключение е категорично: естествена смърт, но комисарят Монталбано иска разследването да продължи. Макар че когато разгадае цялата истина, част от нея ще запази само за себе си.
