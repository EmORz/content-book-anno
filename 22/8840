	Зловещата Сянка най-сетне се добира до _Книгата на звездите_ и до Гиймо. Наближава мигът да осъществи пъклените си намерения. Ала благодарение на невероятните си магически способности Гиймо изгражда около себе си силна енергийна бариера. Докато Сянката се мъчи да я пробие, приятелите на Гиймо разбират, че е отвлечен, и пристигат на помощ в Несигурния свят. Но те не са единствени. Пред стените на град Йенибохор, където е затворено момчето, се събира огромна армия, в която влизат не само рицари и магьосници от страната Ис, но и воини от всички племена, населяващи Несигурния свят. Развихря се ожесточена битка срещу слугите на Сянката: орките, войниците на свирепия Тунку и злите жреци на Бохор. Финалната битка с демоничното създание обаче се пада на младия чирак магьосник. Ще разкрие ли той тайната на _Книгата на звездите_ и каква ще е нейната роля в смъртоносния двубой?
