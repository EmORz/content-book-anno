	Линкълн Райм се завръща, за да се срещне със съвършения престъпник.
	Никой не знае името му, никой не знае как изглежда.
	Той е загадъчният Обект №522.
	Ловък, хитър, свръхинтелигентен.
	Умело борави с пистолети и ножове, но най-опасното му оръжие е информацията. Безмилостно нахлува в живота на жертвите си, граби и убива. Изфабрикува съвършената улика и натопява невинни хора за собствените си престъпления.
	Докато един ден обвиненият в поредното убийство се оказва Артър, братовчедът на Линкълн Райм. Доказателствата са „неоспорими“, полицията е доволна и Артър е в затвора, в кошмарно очакване на съдебния процес.
	Макар и Линкълн да не е бил особено близък с братовчед си, все пак се заема със случая. И се натъква на солидна, желязна улика, толкова съвършена, че не би могла да е истинска. Амелия и Райм разполагат само с три дни да заловят гениалния престъпник, а той е подготвен и ги дебне и е винаги крачка пред тях…
	Обект №522 е висока класа криминален роман, отличаващ се със запазената марка на Дивър — скоростно действие, множество обрати като в тайнствен лабиринт и неочакван край.
