C>
	От „най-добрата криминална поредица, написана някога от американец“.
@	The New York Times
C$
C>
	„Без да крия възхищението си от Дашиъл Хамет и Реймънд Чандлър, все пак си позволявам еретичното заключение, че Рос Макдоналд е най-добрият романист от тримата.“
@	Антъни Баучър
@	New York Times Book Review
C$
	Тя живееше в щастлив свят, изтъкан от слънце, бързи коли, крайбрежни къщи и частни самолети. Но когато Лу Арчър прекрачи прага на дома й, горкото малко богато момиче вече имаше проблем: баща й беше отвлечен и една бележка гласеше, че само парите могат да го върнат обратно. От Лас Вегас до потайностите на Холивуд, Лу Арчър е по следите на заподозрените, но… заподозрените постепенно биват премахвани. Накрая Арчър се връща в дома й; той знае, че загадката води началото си оттук и че има престъпления, които дори и парите не могат да прикрият.
