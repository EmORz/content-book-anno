	Отново се срещаме с неповторимата Кейти Кар. Този път тя получава възможност да съпроводи мисис Аш и дъщеря й Ейми при едногодишното им пътуване из Европа. Посещават Лондон, Париж и средиземноморското крайбрежие. В Ница Кейти Кар се запознава с красивия лейтенант от флота Нед Уъртингтън. Той е увлечен по красивата Лили Пейдж, но скоро открива колко мила и сериозна е Кейти.


	Сюзан Кулидж (1845–1905) е родена в Кливланд, щата Охайо. Започва да пише по време на Гражданската война, когато се записва доброволка като медицинска сестра. Най-известните й произведения са романите: „Какво направи Кейти“ (1872), „Кейти на училище“ (1873); „Какво направи Кейти след това“ (1886). Трилогията излиза за първи път на български език в поредицата „Вечните детски романи“.
