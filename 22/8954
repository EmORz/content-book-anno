	Вашингтон е разтърсен от новината за особено дръзки престъпления. Неизвестен стрелец извършва две перфектно планирани публични убийства на корумпиран член на Конгреса и подкупен лобист. Медиите следят случая с огромен интерес, а общественото мнение се разделя на две: дали убиецът е злодей, или е герой.
	Полицията трябва да предотврати евентуални следващи покушения и към разследването е привлечен детектив Крос. Скоро към екипа се присъединява и Макс Сийгъл, специален агент от ФБР. Алекс дори не подозира, че работи рамо до рамо с най-големия си враг — Кайл Крейг. Претърпял редица пластични операции, Крейг използва самоличността на специален агент Сийгъл, за да се добере до детектива.
	Последвалите събития ще изложат Алекс Крос на кръстосан огън: той ще трябва не само да залови стрелеца, но и да спаси собствения си живот.
