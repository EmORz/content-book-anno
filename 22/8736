	Пет музикални инструмента заплашват с нов потоп…
	Кой пръв ще открие звънеца, цимбала, лютнята, флейтата и барабана?


	Митичната Атлантида най-сетне е открита. Руините на най-могъщата цивилизация изплуват от морето. Защо и как е погубен легендарният остров? Надвиснало ли е унищожение над света? Каква е съдбата на древната Книга на познанието и как пет музикални инструмента заплашват с нов потоп?
	Ще разчете ли лингвистът професор Томас Лурдс праезика на строителите на Вавилонската кула, за да отговори на тези въпроси? Преследван от тайно общество във Ватикана и убийците на фанатизирания кардинал Мурани, той е по следите на миналото в кървава надпревара. В задъханото препускане през страни и континенти го придружават две жени с характер — всяка със свой собствен мотив да му помага: журналистката Лесли Крейн и руската следователка Наташа Сафарова.


	Кой пръв ще открие звънеца, цимбала, лютнята, флейтата и барабана, поверени от хилядолетия на родове пазители в пет различни кътчета на Земята? Кой ще разчете тайния им шифър? Кой ще разгадае Божия промисъл? Кой ще реши съдбата на света?
