	Мейси Гейтс е нова в града и всичко, което иска за Коледа, е да срещне нови приятели. Когато новите й познати ѝ разказват за Списъка на Любовта като начин да открие онзи специален човек, с когото да празнува Коледа, тя няма никакво желание да се включи в играта, но и не желае да разочарова приятелките си.
	Обаче… Любовта намира Мейси, още преди да е успяла да прочете листчето с името на човека от Списъка.
	Шон Маршъл е готов да преосмисли живота си след трагичната загуба на съпругата си. Срещата му с Мейси е като глътка свеж въздух и той веднага усеща, че тя би могла да стане част от живота му завинаги. Но Шон носи голям товар и частица от него би могла да се превърне в препъни камък за зараждащата му се връзка с Мейси.
	Това, което той не знае е, че и тя има своите тайни.
	Коледа наближава стремително, но дали Мейси и Шон ще успеят да намерят своето щастие заедно, или всеки от тях отново ще посрещне празника сам.
