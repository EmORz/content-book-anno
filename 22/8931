	Мирът няма шанс, когато за противниковата страна завоеванието е единствен вариант. Кралство Мантикора търси съюзници в необявената си война с Република Хейвън и вижда съюзник в лицето на планетата Грейсън. Но там жените нямат никакви права, затова изборът на Външно да прати Хонър Харингтън като командващ офицер на военния ескорт, придружаващ мантикорската делегация, е обречен да създаде проблеми. На Грейсън Хонър ще срещне непримирима враждебност и ще се наложи да защитава не само своята чест, но и честта на кралицата.
