	Борис Младенов-Young е роден в с. Лехчево, Монтанско през 1939 г. Гимназия е завършил в бившия Михайловград (сега Монтана).
	Отбива военната си служба в гр. Перник и с. Чорбаджийско, Момчилградско.
	Завършил медицина във Висшия Медицински факултет, София.
	След двегодишна работа в провинцията, в продължение на 24 години работи като лекар асистент (хематолог) във Висшия Медицински Институт.
	От 1991 година живее и работи в гр. Сидни, Австралия, като лекар хематолог. От началото на 2013 г. е пенсионер.
	Стихове пише от ранна детска възраст. Публикувал е стихове в студентски вестници. Досега е издал седем стихосбирки:
	„Еротични сонети“, „Ехо от близкото минало“, „Старчески напеви“, „Вълнения“, „Мисли надживели вековете“, (четиристишия), „I call Australia home“, „Закъсняла младост“ и „Фамилно дърво“ (автобиографична проза).
	Член е на Съюза на писателите в гр. Габрово и на Съюза на независимите писатели в България.
	Племенник е (по майчина линия) на народния представител и поет Йосиф Петров.
