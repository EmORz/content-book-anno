	1937 г.: Хитлер изпраща експедиция в Тибет, за да търси изчезналата земя на обществото „Туле“.
	1941 г.: Химлер похарчва огромно състояние и жертва живота на стотици затворници, за да превърне замъка Вевелсбург в светилище на СС. В сърцето му най-вероятно се намира древен артефакт с огромна мощ, смятан за отдавна изгубен.
	В наши дни
	Специалистът по намиране на изчезнали произведения на изкуството Джейми Синклер се натъква на изгубения дневник на дядо си, в които удивен открива, че той е служил в Специалните военновъздушни сили по време на Втората световна война. Но старият воин му поднася и още една изненада. В корицата на дневника е скрита странна карта с нацистки символ.
	Откритието ще накара Джейми да се впусне в задъхано преследване из Европа, дълбоко в тъмното минало на Германия. Има хора, които биха убили, за да намерят това, което е било изгубено отдавна. А Синклер, без да знае, държи ключа към скривалището му.
