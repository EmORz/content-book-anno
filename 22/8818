	__Ловец__
	Върколакът Кейд Тейн е най-добрият убиец на вампири на северозапада. Когато е нает да унищожи чистокръвна жена-вамп, Кейд смята, че това е просто бизнес — както обикновено — един зъл вампир по-малко, още един немъртъв паразит, заличен от тази земя. И тогава той среща нея.
	__Защитник__
	Алисън Грей не е плячката, която Кейд е очаквал. Красива и невинна, тя събужда страстта му. Алисън все още не завършила трансформацията си във вампир и задачата на Кейд е да се увери, че тя никога няма да го направи. Алисън мисли, че той е до нея, за да я пази… а Кейд трябва да избере най-подходящия момент, за да я убие.
	__Любовник__
	Да убие Алисън е последното нещо, което Кейд планира да направи. Когато трансформацията й започва, нейната кръвожадност и неговото желание ще се слеят в експлозия, която нито един от двамата не може да контролира. Но враговете на Алисън приближават и предстоящата битка ще ги запрати отвъд живота и отвъд любовта… в смъртоносна тъмнина, която чака да погълне и двамата.
