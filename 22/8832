	Чудесен дебютен роман за една млада жена, която израства по трудния начин.
	„Белият олеандър“ е драматичен разказ за майки и дъщери, за двойствените им отношения в търсенето на любов и себепознание.
	Астрид е отгледана от майка си, красива и своеволна поетеса, в отношения на обич и изолация. Двете са неразделни, докато Ингрид не убива свой бивш любовник и е осъдена на доживотен затвор. Астрид се превръща в едно от хилядите изоставени деца в Лос Анджелис.
	Докато търси пътя си в тази нова реалност — през поредица от специализирани домове, всеки със своите ограничения и опасности — тя черпи сила от непоклатимата увереност в собственото си достойнство и в неограниченото си от предразсъдъци чувство за абсурдното.
	Ожесточената й решителност да открие себе си и своето място в света я превръщат в обичана и незабравима фигура в тази брилянтно написана книга.
