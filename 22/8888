	Изчерпателната биография, получила одобрението на „Куийн“ и рок феновете по цял свят.
	Лора Джаксън превръща в бестселъри биографиите на световни рок легенди и звезди от света на киното. В продължение на двайсет години тя проследява живота на звездите, като черпи информация от най-близките им хора, и успява да създаде изненадващо точни и изключително прецизни биографии. Телевизия „Скай“ твърди: „Когато трябва някой да се вмъкне в кръговете на богатите и известните, Лора Джаксън няма равна“.
	Автор е на книгите: Брайън Джоунс: Неизвестният живот и тайнствената смърт на рок легендата; Стивън Тайлър: Биография; Брайън Мей: Пълна биография; Джон Бон Джоуви: Биография; Кийфър Съдърланд: Биография; Игълс: Полет във висините; Нийл Даймънд: Биография; Боно: Биография; „Куийн“: Пълна биография; Пол Саймън: Пълна биография; Шон Бийн: Биография.


	Роден под името Фарух Булсара на остров Занзибар, Фреди Меркюри печели световна слава като фронтмен на една от най-известните британски рок банди на всички времена. В биографията, превърнала се в бестселър, авторката Лора Джаксън разкрива истината за култовия ексцентрик и показва същността на Фреди Меркюри.
	Включени са ексклузивни интервюта с някои от най-близките приятели на певеца чак до трагичната му смърт, с първите членове на бандата „Куийн“, които допринасят за биографията на една от най-великите легенди в света на рока.
