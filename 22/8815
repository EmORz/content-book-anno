	Тънка повествователна нишка свързва тези истории за любов и насилие, чувственост и смърт. Тонът е пределно сдържан, почти потаен в контраст с пищния пейзаж и екстравагантните страсти, направляващи съдбата на героите. Двайсет и три паметни приказки, които „латиноамериканската Шехерезада“ Ева Луна нашепва на своя любим и ни поднася с изящество от багри и дълбоко познаване на човешката душа.
	Исабел Алиенде (1942) с „Къщата на духовете“, „За любовта и сянката“, „Ева Луна“ придава класически измерения на романа — бестселър. С „Приказки на Ева Луна“ тя превръща избрания жанр в модерно изкуство.
