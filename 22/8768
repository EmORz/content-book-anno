	Скот Мариани — авторът на „Ръкописът на Фулканели“
	__Конспирацията „Моцарт“__
	Убийство на гений преди повече от два века.
	Тайно общество, просъществувало до днес.
	Конспирация, която сее смърт…
	Неизвестни лица правят опит да отвлекат прочутата оперна певица Лай Луелин. Тя се обръща за помощ към Бен Хоуп, бивш боец от британските елитни части и приятел на мистериозно загиналия й брат Оливър. Официалната версия за смъртта му е трагичен инцидент край Виена, където е събирал материал за книга, посветена на Моцарт. Проучванията му разкриват, че великият композитор — виден масон — е бил отровен от могъща тайна секта. Доказателствата са в последното писмо на Моцарт, но само Оливър е знаел къде се пази то.
	Часове преди да умре, Оливър е изпратил един диск на Лай. Заснетото с мобилния му телефон ритуално убийство, на което случайно е станал свидетел, е причина за неговата смърт и за преследването на сестра му. Сектата, погубила Моцарт, съществува и до днес и няма да се спре пред нищо, за да опази тайните си. Тя е по петите на Бен и Лай от Лондон до Венеция и от Виена до словенските планини, за да не им позволи да разкрият конспирацията „Моцарт“.
C>
	Бен Хоуп, макар и по-млад от популярния герой Джак Ричър, е не по-малко мъжествен и харизматичен.
	Феновете на Лий Чайлд, Дейвид Балдачи и Дан Браун ще оценят таланта на създателя му — Скот Мариани, новото голямо име сред майсторите на трилъра.
C$
