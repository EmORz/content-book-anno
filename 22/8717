	Едва деветгодишна Джейн попада в центъра на бурните събития, разтърсили Англия след смъртта на крал Хенри VIII. Детските игри и забавления с нейния връстник и братовчед крал Едуард постепенно са изместени от заплетени дворцови интриги. Дори първите трепети на любовта са застрашени, тъй като не съвпадат с интересите на родителите й. Заради кралската си кръв тя непрекъснато е замесвана в борбата на жадни за власт лордове. Така едва петнадесетгодишна Джейн става кралица на Англия… Но само за девет дни!
	Карлийн Брадфорд е родена в Торонто, Канада, но детството си прекарва в Аржентина. Завръща се в Канада, за да постъпи в университет. След като се омъжва, в продължение на 34 години семейството й живее в различни краища на света — Колумбия, САЩ, Великобритания, Филипините, Бразилия, Германия и Пуерто Рико. Карлийн Брадфорд е авторка на 16 книги — фентъзи, исторически и съвременни романи. В момента живее в Канада.
