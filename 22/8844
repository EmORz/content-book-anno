	Посред бял ден в столицата на Норвегия, Осло, изчезва малко момиченце. Не след дълго е отвлечен петгодишният Ким, следва ново отвличане… А междувременно намират Ким мъртъв със странна бележка в ръчичката.
	Издирването е поел главен комисар Стубьо. Зад всички отвличания той съзира една ръка и един почерк, който може да бъде разкрит само с помощта на психолог. В разследването се включва специалистката по криминална психология Ингер Вик, а обстоятелствата около последните престъпления напомнят един случай отпреди 40 години, който току-що е проучвала…


	Норвежката авторка на криминални романи Ане Холт е юристка по образование. Работила е като журналистка, служителка в полицията и адвокатка. През 90-те години на миналия век става министър на правосъдието на Норвегия, след което се посвещава изцяло на писателска дейност. Отличена е с множество награди и е една от най-издаваните писателки в своята страна и в чужбина.
