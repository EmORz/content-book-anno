	Клайв Къслър е израснал в Аламбра, Калифорния. Мобилизиран е в армията по време на войната с Корея, като механик и авиационен инженер. Клайв Къслър започва да пише през 1965 г. и издава първия си роман от поредицата за Дърк Пит през 1973 г. Той е създател на Националната агенция за морско и подводно дело (National Underwater & Marine Agency). С неговия екипаж от военноморски експерти и доброволци към агенцията, са открили над 60 значими останки от корабокрушения. Известен колекционер на класически автомобили, Клайв притежава около 100 от най-добрите модели от 50-те години. Книгите на Къслър са преведени и издадени на повече от 40 езика в над 100 различни държави по света, с читателска аудитория от над 125 милиона жадни за приключения фенове.


	Април 1950 г.: От дъното на езеро в Монтана вдигат полуръждясалия корпус на парен локомотив. Вътре са останките на трима души, загинали преди четирийсет и пет години…
	1906 г.: В продължение на две години западните щати на Америка търпят поредица от банкови обири. Извършва ги един-единствен мъж, който хладнокръвно избива всички свидетели, след което изчезва безследно. Изнервено от грабежите на „Бандита касапин“, правителството на САЩ вкарва в играта най-добрия, с когото разполага — високия, жилав и непоколебим детектив на име Айзък Бел.
	От Аризона до Колорадо и по улиците на Сан Франциско по време на опустошителното земетресение и последващия пожар, Бел преследва най-острия и смъртно опасен криминален ум, когото някога е срещал, залагайки на знание, логика и интуиция. Но жертвата му е ядосана и се кани да обърне гонитбата срещу Бел. Детективът ще трябва да впрегне всички свои умения, не само за да надделее… но и да оцелее.


	Бестселър №1 на „Ню Йорк Таймс“.
C>
	Трилър на високи обороти.
@	Пъблишърс Уикли
C$
C>
	Чете се на един дъх… КЛАСИЧЕСКА ГОНИТБА НА КОТКА И МИШКА… неумолима проза.
@	Сиатъл Поуст-Интелиджънсър
C$
C>
	С една дума: ВЪЛНУВАЩО.
@	Хералд Сън (Австралия)
C$
C>
	Къслър явно се е забавлявал страхотно, докато е писал това. Детайлите на Америка от началото на XX в. и бясната скорост на романа ще добавят поредния бестселър към биографията му.
@	Лайбръри Джърнъл
C$
