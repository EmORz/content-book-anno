	Ново предизвикателство пред гросмайстора на криминалния жанр.


	Пролетна нощ край малко градче в Уисконсин…
	Обаждане до полицията е прекъснато…
	Телефонна грешка или неуспешно съобщение за престъпление?


	Полицай Брин Маккензи се отправя към отдалечената вила, за да провери.
	И се натъква на смразяваща гледка — семейна двойка е брутално убита.
	Но преди да успее да повика подкрепление, тя се превръща в следващата мишена на убийците. Без телефон, оръжие и кола, спасението на Брин са гъстите и пусти гори, където най-неочаквано открива съюзник…
	Но тя дори не подозира в какъв капан може да попадне.


	„Не се обръщай“ е поредното предизвикателство от гросмайстора на криминалния жанр Джефри Дивър. Защото в тази трескава игра на котка и мишка всичко е въпрос на хладнокръвие и пъргав ум.
