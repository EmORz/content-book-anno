	Новият роман на Нелсън Демил е стремително приключение, което едновременно е трилър и любовна история и отвежда читателя от раздираните от война джунгли на Етиопия до вълшебния град Рим.


	Докато бушува Етиопската гражданска война, един католически свещеник чезне в затвора. За последен път е видял дневна светлина преди почти четирийсет години. Какво е неговото престъпление? Твърди, че знае къде е чашата, от която е пил Христос на Тайната вечеря. И после се случва чудо — един снаряд улучва затвора и свещеникът е свободен!
	Стар, немощен и ранен, свещеникът бяга в джунглата, където среща двама западни журналисти и красива фотографка, скрили се от вилнеещата касапница. Докато се грижат за раните му, той им разказва своята невероятна история.
	Мотивирани от сензационния й характер и от желанието си да открият най-святата реликва, тримата решават да потърсят Граала.
	Така започва тяхното опасно приключение, което ги изправя срещу жестоки диваци, безжалостни убийци, фанатични монаси — и накрая срещу страстите на собствените им сърца.


	Нелсън Демил отново е на върха на своето майсторство и ловко интерпретира една от най-великите загадки в историята.
