	В дебютния си роман Карлос Руис Сафон, добил световна известност с поредицата си за Гробището на забравените книги, влива нова кръв в приключенския жанр за младите читатели.
	„Принцът на мъглата“ е смела и мрачна история, в която неустоимо се смесват забравени тайни и неизпълнени проклятия, призрачен потънал кораб и загадъчен пазач на фар, часовници, които стремително вървят назад, и животни, слуги на зли сили. А в тайна градина, забулена в неземна мъгла, гротескни статуи менят положението си безспир, подклаждани от неведома сила, която далеч не е приключила със злодеянията си.
	В наглед скучноватото градче на брега на океана три деца е се сблъскат с Каин, Принца на мъглата, който може да изпълни всяко желание… но на цена, която не всеки може да плати.
