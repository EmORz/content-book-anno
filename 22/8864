	Експлозивен апокалиптичен трилър без паралели!
	ОТКРОВЕНИЕ ИЛИ УНИЩОЖЕНИЕ?


	Устоите на съвременния свят ще бъдат разбити на пух и прах от древна конспирация, подхранвана от три хилядолетия кръв и лъжи… Подобна на планина цитадела край историческия турски град Руин е туристическа забележителност и дом на Sanctus — древен орден, който пази Тайнството.
	За първи път един монах, запознат с тайната, успява да избяга от крепостта. Той се изкачва до върха и се хвърля в пропастта пред очите на тълпа туристи. Малцина обаче разбират постъпката.
	Братята от ордена се опасяват, че самоубийството може да доведе до разкриване на Тайнството. И са готови да убиват и да измъчват, но да не позволят това.
	Те ще заличават всяка следа от истината, защото знанието е сила, а всички ние трябва да бъдем държани на тъмно…
