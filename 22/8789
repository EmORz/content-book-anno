	__Адам трябва да бъде унищожен!__
	В „Тайната на Осмия ден“ Глоувър Райт търси отговор на въпроса — какво е бъдещето на човечеството — Осмият ден след сътворението?
C>
	„Роман без слаби места, написан с гениална лекота.“
@	Съндей Таймс
C$
	__Мечтата на човека да се превърне в бог…__
	Четиридесет години след падането на Третия Райх е разкрита и последната му тайна — създаването на ново човешко същество. Открадната от Съюзниците и доразвита чрез серия от сложни експерименти, тя е толкова ужасяваща, че разтърсва дори циничното и свикнало на всякакви изненади съвременно общество.
C>
	„Великолепен трилър, плод на гениално перо. История на злото, която смразява кръвта.“
@	Дейли Телеграф
C$


	Глоувър Райт е роден през 1940 година в Бомбай, Индия. През 1947 година родителите му се връщат в Англия и Райт завършва образованието си в мъжкия колеж Хароу.
	Трудовата си кариера започва като рекламен агент, после решава да опита късмета си в шоубизнеса. В началото на 60-те Райт започва да пее и да свири на китара, издава плоча, появява се по телевизията под името Бъди Бритън. През 1970 година подписва професионален договор с американското правителство и става както продуцент, така и изпълнител на развлекателни програми, които представя пред американски военнослужещи в различни краища на света. В Съединените щати записва нови плочи под името Саймън Раверн. Първите си опити в литературното поприще прави по поръчка и за целта живее известно време в Оман, където описва живота на наемниците, пристигнали да защитават султана от неговите вътрешни врагове. След това заминава за Персийския залив и се установява за известно време в Дубай. Става приближен на емира Рашид Бин Саид Ал Мактум, който го назначава за генерален директор на местния кънтри клуб.
	В момента Глоувър Райт живее в Джърси и е отдаден изцяло на писателска дейност.
