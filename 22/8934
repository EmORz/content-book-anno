C>
	Само глупавите деца си играят с играчки…
C$

	Джоузеф Груб е наполовина момче и наполовина гоблин, подиграван заради смесената си кръв, останал съвсем малък без родители. Животът му тече сиво и еднообразно в кръчмата на жестокия му чичо, но когато един пиян морски капитан забравя след себе си тайнствен предмет, всичко се променя. Джоузеф решава да рискува и взима предмета за себе си, след което бяга от чичо си и тръгва по дирите на капитана с надеждата за нов живот. Пътят му минава през криволичещите улички на Порт Фейт — пъстър пристанищен град, в който мирно съжителстват представители на различни раси — и ще го изведе до легендарната Демонска стража — отряд от умели, но мразени от официалните власти бойци, които пазят града от външни и вътрешни врагове. Нито Джоузеф, нито стражите обаче знаят, че в града се е върнала старица, чиято история е преплетена със стара трагедия… и предвещава апокалипсис за всички в Порт Фейт!
C>
	Това вълнуващо фентъзи не само има добре изградени, симпатични герои и оплетен, вълнуващ сюжет, но също и засяга вечните теми за толерантността и предразсъдъците.
@	Бууктръст
C$
	Конрад Мейсън е роден през 1984 година. Израснал е в Оксфорд, учил е в Абингдън и е следвал в Кеймбридж.
	Възнамерявал е да се занимава с актьорско майсторство и режисура, но започва работа в издателския бизнес, която толкова му допада, че зарязва плановете за актьорска и режисьорска кариера.
	Днес живее в Лондон с приятелката си и е редактор в „Уъркинг Партнърс“ където работи над художествена литература за деца.
