	Някога Шарлот и Никол са били най-добри приятелки, по-близки от сестри. Прекарвали са заедно летните си ваканции във вилата на родителите на Никол на малкия остров Куинипиг в Атлантическия океан.
	Но с годините двете се отдалечават и все по-рядко намират време една за друга. Шарлот е необвързана, работи като журналист на свободна практика и пътува по целия свят. Никол е щастливо омъжена за сърдечния хирург Джулиан, когото обича и подкрепя безрезервно. Макар да копнее за деца, тя не се решава на тази стъпка, за да не попречи на кариерата на съпруга си. Никол води кулинарен блог, който за кратко се сдобива с хиляди последователи и се превръща в истинска сензация. Тя получава предложение да напише готварска книга за кухнята на Куинипиг, която се слави с ароматните си подправки и билки. За да убеди местните да разкрият рецептите си, Никол отчаяно се нуждае от помощта на общителната Шарлот. Тя се съгласява с надеждата, че завръщането на острова след десет години ще я сближи отново с приятелката й.
	Но всяка от тях крие тайна, която ще преобърне живота им…
