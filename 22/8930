	Когато Маги се съгласява да разгледа малка къща в провинцията, за да угоди на най-добрата си приятелка, тя дори не подозира, че скоро къщичката ще се превърне в неин дом. Шест месеца по-късно, без работа и след раздяла с дългогодишния си приятел, тя импулсивно приема предложението за бягство в провинцията. Все пак наемът на къщата е смешен, а и колко тежка може да бъде работата във фермата на собственика?
	Свикнала с градския живот, марковите дрехи и излежаването до късно, Маги е принудена да става в тъмни зори, за да се грижи за конете на Едуард. За капак още с пристигането си успява да настрои семейството му срещу себе си, а и без да иска май е казала на всички в селцето, че е известна художничка, която в момента се укрива на специална мисия.
	Тя иска съвършения живот, но ще успее ли да го постигне, ако продължава да нарушава собствените си привила.
