	Вече шейсет години човечеството е във война с Тях — с Техните Нинджи и Берсерки. Извънземна цивилизация, продукт на генно инженерство, създадена да изтребва безмилостно човешкия род.
	Ветеранът Джейкъб Дъглас прекарва дните си в незаконни боеве, надпреварвания с мотори и запои, но когато е обявена единайсета степен на опасност, той бива отново призован, за да тръгне по следите на ИК, инфилтрация с ксеноморфи. Решението му да наруши правилата на играта става повод за напрегнато преследване от страна на майор Ролистън и Сивата дама, което ще го отведе от покрайнините на Дънди в Шотландия до Ню Йорк, Атлантида и далечния Сириус и в което той ще увлече със себе си и малолетната проститутка Мораг, религиозния хакер Езичник (който мечтае да направи Бог в мрежата), воина гуркха Рану и пирата киборг Балор, като междувременно ще открие и следите на своите двама изчезнали бойни другари — журналиста Хауърд Маджи и сержант Грегър Макдоналд.
	Разказ за жестоки битки, лоялност между приятели и утопични представи за бъдещото идеално устройство на обществото и за един Бог, създаден от човешкия разум — всичко това можете да откриете на страниците на романа „Ветеран“ на младия Британски автор Гавин Смит.
C>
	Мощен научнофантастичен дебют, който спира дъха с описанията на апокалиптичното бъдеще, на една брутална война с непредсказуеми извънземни и на Джейк — коравия антигерой, когото не можеш да не обикнеш.
@	Издателите от „Орион“
C$

	Гавин Смит е роден в Дънди, Шотландия, но в момента живее в Лестър, Англия. Завършил е медийни науки и притежава магистърска степен по средновековна история. През 2011 г. излезе продължението на „Ветеран“, „Небесна война“, а през април 2013 г. е публикуван научнофантастичният роман „Ерата на Скорпиона“.
