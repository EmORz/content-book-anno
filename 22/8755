	Той търси любов, тя търси неприятности…
	Като успешен лекар през седмицата и каубой, през почивните дни, Чейс Куупър се наслаждава на пълноценен живот, изпълнен с женска компания, но в последно време усеща, че нещо не е наред. Разсеян е. Неспокоен. По дяволите, бил е самотен!
	С намерението да се задоми с някое добро момиче, Куупър кани в ранчото си своята най-добра приятелка от гимназията, за да разбере дали тя е за него… но вместо нея, се появява нейната сестра-близначка. Тази, която го ненавижда.
	Джулия Блеър е вече на половината път до ранчото на Куупър, когато осъзнава, че поканата не е била за нея, а за нейната енергична сестра-близначка. Пред нея стоят два избора: да се върне у дома или да види до къде ще стигне този фарс. След само един поглед към Куупър, който е по-изкусителен и от самия грях, тя вече знае, че играе опасна, вълнуваща игра. Защото, каквото поиска този каубой, го получава…
