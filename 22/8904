	Едно пътешествие, наречено оцеляване и любов!
	Те са приятели още от детската градина. Заедно ще се сблъскат с предизвикателства, ще преживеят приключения, ще претърпят загуби, ще се изправят срещу грозната действителност и ще разтворят сърцата си.
	В този трогателен роман авторката на бестселъри Даниел Стийл проследява незабравимото им пътешествие — пълно с изпитания и трудности — докато три момчета и две момичета откриват живителни сили и създават съдбоносни връзки, които ще опазят цял живот.
	В най-заплетения си и емоционално въздействащ роман досега Даниел Стийл разказва сърцераздирателна, същевременно вълшебна история, която обхваща десетилетия, включва най-разнообразни герои и описва предизвикателствата, които срещаме в живота — понякога, ако имаме късмет, ги преживяваме заедно с приятел, който е винаги до нас.
