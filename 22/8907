	Да опишеш колко прекрасна е тази книга е като да опишеш любима мелодия без помощта на музикален инструмент.

	Флора Маккалъм, млада вдовица с три деца, вярва, че щастието е останало в миналото й — докато близка нейна приятелка не я моли да напусне родната Шотландия и да замине за Щатите, за да подготви откриването на малък хотел в крайбрежен град в Масачузетс. Изведнъж лятото се оказва пълно с възможности: нова работа, нови приятели, нов дом и дори нова любов.
	Гавин Матисън вярва, че престоят в градчето ще му помогне да избяга от мъката по проваления си брак и изгубения си син. Въпреки че в миналото той е бил успешен композитор, сега музиката бяга далеч от него…, докато една сутрин не чува гласа на Флора да се носи с морския бриз. Заедно Гавин и Флора откриват, че нищо не е изгубено завинаги, че надеждата може да бъде открита на най-неочакваните места.
