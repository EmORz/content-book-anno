	Наследството на Фулканели — великия майстор на алхимията, чиито трудове са публикувани в началото на миналия век — продължава да предизвиква интерес. Има ли наистина алхимически еликсир, който може да превърне обикновения метал в злато и да се пребори с най-страшните болести? А защо не и да донесе власт и вечен живот? Това ли е тайната, заради която през средновековието Светата инквизиция изгаря еретиците катари на кладата? Заради нея ли в навечерието на Втората световна война Хитлер издирва Фулканели? Защо и днес умират хора, които по някакъв начин са свързани с тази тайна?
	Бен Хоуп е боец от елитните британски части, но лични проблеми го принуждават да напусне армията. Сега той използва уменията си за спасяване на отвлечени деца. Когато богат бизнесмен се обръща към него с молба да открие човек, изчезнал преди 80 години, и ръкопис, който може да спаси умиращо момиченце, Бен се сблъсква с най-странната мисия в живота си. Преследват го опасни противници, трябва да разчете древни надписи и шифри, да потърси неочаквани съюзници в лицето на млада американска биоложка, италианска историчка и френски свещеник. Следите водят към модернистична вила в Лангедок, обитавана от тайнствена сляпа жена. Там ли е скрит изчезналият ръкопис, криещ в себе си загадки от векове? Там ли е еликсирът, носещ изцеление? И отговорът на извечната човешка мечта?
C>
	Невероятен трилър, в който умело се преплитат фикция и реалност, история и митология, анализ и въображение. Страхотен дебют! Скот Мариани е английският Стив Бери.
@	„Обзървър“
C$
