	Провокативен, шокиращ, скандален!
	Дързък и увлекателен като „Шифърът на Леонардо“!
	Една от най-големите и неподвластни на времето загадки в човешката история.


	„Звукът отново се появи и монсеньор Колин Мичънър затвори книгата. Вече беше сигурен, че в помещението има някой. Както преди… Огромната, подобна на пещера стая излъчваше нещо мистично, подхранвано и от табелата на вратата: L’Archivio Segreto Vaticano — Секретен архив на Ватикана“.
	В дървено сандъче в хранилището, до което достъп има единствено светият отец, се пази описанието на третата тайна, изречена от Дева Мария при появата й пред три деца във Фатима през 1917 г. Едва през 2000 г. папа Йоан Павел II я прави публично достояние. Но защо Светият престол изчаква толкова дълго, за да предаде на вярващите посланието на божията майка? И дали казва всичко? Защо продължават съмненията, че има и неоповестена част, която би могла да разтърси устоите на най-мощната институция в света, съществуваща вече две хилядолетия? Кой се страхува от разкриването на истината? Къде е изчезнал пълният превод на текста, направен от български свещеник преди повече от половин век?
	Божествени появи и послания, тайни документи, политически интриги във Ватикана и избор на нов папа в Сикстинската капела — реалност и въображение се смесват в новия експлозивен трилър на Стив Бери, който в много отношения се оказва пророчески. Да, наследникът на Йоан Павел II наистина е от немски произход. А дали следващият папа ще бъде чернокож? Дали ще се сбъдне пророчеството на свети Малахия? Дали след него наистина ще дойде краят на света? Или ще настъпи промяната, която ще гарантира бъдещето на човечеството?


	Трилър, който ще промени представите ви за религията днес.
