	Финалист в „Ръкописът“ на БНТ.
	Роман за постиженията и съмненията на хора, тръгнали към Големия успех в кариерата.
	Това е разказ за амбицията.
	Българинът Александър Байлов е расъл с два чифта обувки, но с поглед, вперен в най-високите корпоративни върхове.
	Той достига челното място в могъща британска информационна компания. Отваря голям офис в България, където с новаторските си идеи и по-евтината работна ръка се надява да превърне компанията в лидер.
	В новия офис срещаме млада двойка, която лъкатуши между амбициите и малките радости отвъд бизнес света. Срещаме и младеж от малцинствата, който разбива стереотипи и привлича последователи.
	Но в сянката на главния изпълнителен директор още някой дърпа конците и задава посока…
	Тъкмо когато Байлов вярва, че е достигнал върха, в София се случва нещо, което постепенно преобръща представата му за успех и го кара да се запита „Това ли беше единственият път? А сега накъде?“
	„Главен изпълнителен директор“ е финалист в състезанието за дебютен роман „Ръкописът“ на Българската национална телевизия.


	Светозара Давидкова е родена през 1987 година в София. Пише романа в продължение на две години, докато работи в българския офис на голяма британска компания.
