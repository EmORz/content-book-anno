	Преди девет месеца могъществото и богатството на разпуснатия андрофрансински орден преминаха в ръцете на Рудолфо, генерал на Скитащата армия и владетел на Деветте горски дома. Преди девет месеца неговата годеница Джин Ли Там сподели, че е бременна и най-сетне ще го дари с наследник. Преди девет месеца двамата с Исаак се заеха с непосилната задача да препишат книгите, съхранени в паметта на мехослугите, и да съберат всичко, останало след разрушението на Уиндвир, в нова Велика библиотека.
	А днес мнозина благородници са се събрали в Деветте гори, за да пируват по случай появата на наследника. Джин Ли Там се мъчи в родилни болки… Внезапно вратите се отварят и връхлитат омагьосани, невидими нападатели. Съгледвачите не могат да ги удържат и високопоставените гости са изклани, включително Ханрик, сянка на блатната кралица. Единствено Рудолфо остава незасегнат.
	По същото време пред Портата на пазителя, която отделя Познатите земи от Изпепелената пустош, се появява странна фигура със съобщение до скрития папа — Петронус.
	Така започва „Песнопение“, втора книга от „Псалмите на Исаак“.
C>
	Кен Сколс е едно от нашумелите напоследък имена, твори на интересната граница между фентъзито и научната фантастика. Има остро око за действието и остър слух за човешкото сърце.
	Поемайте смело на завладяващо пътешествие.
@	Хари Търтълдав
C$
C>
	Важна книга в еволюцията на фентъзито!
@	Буклист
C$

	Кен Сколс е победител в конкурса „Писатели на бъдещето“. Негови разкази са се появявали в множество антологии и списания от 2000 година. Първият му роман „Ридание“ е издаден през февруари 2009. „Песнопение“ е втората книга от поредицата „Псалмите на Исаак“.
