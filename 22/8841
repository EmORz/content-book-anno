	Тринадесетгодишният Гиймо живее в страната Ис — изолирана земя между Сигурния свят и Несигурния свят, управлявана от Гилдията на магьосниците и Ордена на рицарите. Постоянно тероризиран от Агата и нейната банда от побойници, Гиймо си мечтае да стане рицар. Ала в деня, в който магьосникът Кадехар открива вродените му магически заложби и го взема за свой ученик, животът на момчето изцяло се преобръща. То изведнъж се оказва под прицела на Сянката — демоничния господар на Несигурния свят, която иска с негова помощ да разчете „Книгата на звездите“ и чрез могъщата й магия да завладее страната Ис. Едва овладял магическите графеми, Гиймо се озовава с четиримата си приятели в Несигурния свят, където ги очакват низ от битки и приключения.
