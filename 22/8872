	В това приключение, Анабет среща в метрото още по-странни неща от обикновено, включително двуглаво чудовище и едно младо, смело момиче, което по нещо й напомня на самата нея. Това е история, написана по желание на феновете, в която Анабет Чейс се съюзява със Сейди Кейн. Полубогинята, дъщеря на Атина, и младата магьосница от Бруклин Хаус се изправят пред изключително опасен враг от древния свят. Вероятно нещото, което е още по-обезпокояващо от ламтящия за власт бог, пред когото се изправят, е откритието, че той е контролиран от някой друг — някой, когото Сейди познава твърде добре.
