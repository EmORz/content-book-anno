	Някога те са били най-добрите приятелки. Сега са ожесточени съпернички.
	Красива и интелигентна, Роуина Гордън е дъщеря на английски аристократ. Топаз Роси е талантлива сексапилна американка с италианско потекло. Момичетата са толкова различни, че е неизбежно да станат приятелки. Двете учат заедно в Оксфорд и са обсебени от желанието да направят кариера: Роуина — в музикалната индустрия, а Топаз — в света на медиите. Приятелките се превръщат в непобедим тандем, но когато Роуина е съблазнена от гаджето на Роси, дружбата им се сгромолясва. И тъй като не знае как да поправи стореното, Роуина допуска най-голямата грешка — превръща Топаз в свой смъртен враг.
	Години по-късно двете вече са преуспели, но съперничеството им продължава да ги тласка напред. Достатъчно ли е да достигнеш върха, или е необходима и насладата от отмъщението…
	Сексапилна и динамична история, която сериозно съперничи на романите на Джаки Колинс.
