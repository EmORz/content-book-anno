	Световната критика не пести суперлативите си за таланта на Барбара Паркър. Авторката си е извоювала реноме на една от най-брилянтните майсторки на съдебни трилъри.
	Барбара Паркър се отказва от кариерата си на проспериращ прокурор и се посвещава на писането. Още с първия си роман тя достига до финала на наградата „Едгар Алън По“. Авторка е на шест бестселъра, преведени на 10 езика и непрекъснато препечатвани поради нестихващия читателски интерес.
	Барбара Паркър живее със семейството си във Флорида.


	Разкъсвана между любимия мъж, бащата на своята дъщеря и смъртоносен съперник, една борбена адвокатка осъзнава сенчестите страни на правосъдната система, за да затвърди своето _подозрение за измяна_.


	Добре подреденият свят на адвокатката от Маями Гейл Конър — кариера, годеник и дъщеря — е разтърсен от заплашително среднощно позвъняване. Анонимният глас на другия край на телефона сякаш знае всичко за Гейл. После пристига първата снимка. Последвана от втора, след това от трета. Няма никаква бележка, никакво обяснение. Невидимата примка все повече се затяга и скоро целта на неизвестния „преследвач“ придобива ужасяващо реални измерения…
