	В малък норвежки град е изчезнало момче на двайсетина години — всеизвестният красавец Андреас.
	Ден преди това двама младежи са нападнали жена с бебешка количка и бебето е починало вследствие на удара при падането от количката.
	Между двете на пръв поглед независими едно от друго събития има връзка. Но дълго време никой в полицейското управление не я вижда, дори инспектор Сейер…


	Карин Фосум, наричана „норвежката кралица на криминалния роман“, е родена през 1954 г. и живее в Осло. Нейните книги за инспектор Сейер са преведени на десетки езици, а голяма част са и филмирани. Носителка е на скандинавската награда за криминална литература „Стъкленият ключ“ и на наградата „Ривертон“, а през 2005 г. бе номинирана за най-престижната крими награда в света — „Златният кинжал“ на Британската асоциация на писателите криминалисти.
	През 2007 г. романът „Дяволът държи свещта“ получи в САЩ наградата за най-добър европейски криминален роман.
