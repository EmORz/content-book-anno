	Майкъл Ридпат е работил в продължение на осем години като брокер, преди да се откаже и да се отдаде на писането. Получава признание много бързо и се нарежда сред най-продаваните автори на трилъри във Великобритания и САЩ с поредицата си от финансови трилъри.
	„Където тегне мрак“ е първата книга от поредицата „Огън и лед“, с която Майкъл Ридпат навлиза в една сравнително нова за него територия — приключенските трилъри. Настоящото заглавие е втората книга в поредицата за детектив Магнус.


	През януари 2009 г. има демонстрации в центъра на Рейкявик. Според една малка група протестиращи те са твърде мирни и спокойни и недостатъчно буйни и яростни. Напиват се заедно, а след това излизат на улиците, където нападат и случайно убиват банкер, бивш приятел на един от тях. Смъртта официално е представена като самоубийство.
	Осем месеца по-късно високопоставен исландски банкер е убит в Лондон. Детектив Магнус работи с британската полиция по случая. Той открива връзка между смъртта на двамата банкери. Става ясно, че има заговор да се убиват хората, върху които исландците стоварват вината за икономическата криза в тяхната страна. Магнус трябва незабавно да разкрие конспираторите, преди да убият отново.
	Междувременно Магнус прави и неприятни разкрития за неговото исландско семейство, които го отвеждат няколко поколения назад. Свързано ли е това със смъртта на неговия баща в Масачузетс, когато Магнус е бил студент?
C>
	Смело е от страна на Ридпат да се опитва да победи скандинавските криминални автори на тяхна територия, но той се справя отлично, което е наистина добре.
@	The Guardian
C$
C>
	Ще е голяма изненада, ако хората не се редят на опашка, за да хвалят великолепната сюжетна проницателност.
@	The Good Book Guide
C$
