	Най-значимият труд на видния съветски учен, изследовател и публицист професор д-р Дмитрий Волкогонов разкрива полярните измерения на един от най-противоречивите и спорни личности на века — Й. В. СТАЛИН. Въз основа на огромен архивен материал, на неизвестни и непубликувани досега документи, факти и спомени авторът прави политически портрет на един от ръководителите на съветската държава, анализира генезиса на явлението „сталинизъм“.
C>
	Днес гледаме на Сталин и на сталинизма все още от висотите на историята, от птичи поглед. Мисля, че след десетина години, когато мине повече време, тези мрачни страници от летописа на съветския народ, пълни с пожертвователност, с трагизъм и с излъгани надежди, ще бъдат прочетени по-задълбочено, с по-голяма вещина, по-вярно. Но и днес е ясно: Сталин е само върхът на айсберга. Описвайки този връх, аз не смятам, че хвърлям светлина върху целия айсберг. „Незавършено“ минало може да има както отделният човек, така и цял народ, който не познава докрай истинската история на своя триумф и трагедия. Така и нарекох тази моя книга, опитвайки се да покажа как триумфът на отделния човек се превръща в трагедия за един велик народ…
@	Дмитрий Волкогонов
C$
