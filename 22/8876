	Гилдията изпраща в Несигурния свят тридесет от своите най-опитни магьосници, начело с Кадехар, да превземат кулата на повелителя Ша, зад чието име смятат, че се крие Сянката. Макар да се пази в пълна тайна, експедицията се натъква на засада. След ожесточена битка с пълчища озверели орки оцелява единствено Кадехар, което го прави заподозрян в предателство. В същото време Ша се опитва да отвлече Гиймо от манастира Гифду. Едва избегнал тази опасност, чиракът магьосник — заедно с приятелите си — попада в плен на кориганите, чийто крал твърдо е решил да го продаде на Сянката. Гиймо отново е изправен пред голямо изпитание: в подземното кралство на кориганите магическите графеми не действат…
