	__Всепризнатият шедьовър на носителката на Нобелова награда за литература за 2007 г.__


	„Златната тетрадка“ е ярка, многопластова творба — панорама на XX век. Героинята Анна Улф, писателка и общественичка, пише за различни страни от живота си в четири разноцветни тетрадки, за да запази своя разсъдък в изпълнения с трусове съвременен свят.
	В черната тетрадка описва преживяванията си в Африка по време на Втората световна война. В червената представя разочарованията си от комунистическото движение след разкритията за зверствата на Сталин. В жълтата пише роман, който отразява интимния й живот, а синята е неин дневник. Накрая тя обединява разпокъсаната си същност в златната тетрадка. Общата картина се откроява едва когато отделните елементи се „сглобят“ подобно мозайка. За рамка на цялата картина служи традиционният роман „Свободни жени“. Поради изключителната многопластовост на творбата е трудно да се определи какъв точно роман е „Златната тетрадка“ — той е едновременно политически, социален, философски, психологически, феминистичен, а също така очертава трудния път на съвременния творец.
C>
	„Дорис Лесинг има удивителната способност да улавя пулса на съвремието.“
@	Дий Селингтън
C$
C>
	„“Златната тетрадка" ме накара да разбера в какъв свят живеем, какво представляваме самите ние и какво е за нас любовта."
@	Джийн Маккрингъл
C$


	Дорис Лесинг е родена през 1919 г. в Персия (Иран) в семейство на британски служители. Прекарва младежките си години в Африка, където отрано болезнено се сблъсква с проблемите на расовата дискриминация. През 1949 г. заминава за Лондон с ръкописа на първия си роман и се установява да живее там, до днес. Издала е над 30 творби — романи, разкази, публицистика, пиеси. Творчеството й е подчертано многообразно и включва реалистични романи, дръзки експериментални творби, научна фантастика и др.
