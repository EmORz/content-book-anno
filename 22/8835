	Класическа Кронинова история.
	Клиника в Швейцарските Алпи край Давос. Чудесен пейзаж, сняг, синьо небе. Лорънс Керъл — способен, привлекателен млад лекар — се опива от чистия въздух, свободата и спокойния си, уреден живот. Щастлив е. Хиляди мили го делят от трудното, изпълнено с лишения и безсъница съществуване на лекар на обща практика в малък английски град.
	Изведнъж едно писмо нарушава идилията. От Шотландия през Цюрих, пристига Кети Девиган — в миналото добра позната, а сега вдовица и майка на изключително умно дете. Двамата го въвличат в събития сякаш отдавна отминали и почти забравени. На път са да разрушат живота му. А дали зад всичко това не се крие тежко престъпление? Ще възвърне ли отново душевния си покой доктор Керъл? Ще бъде ли отново щастлив?…
	Написан с великолепно Крониново майсторство на разказвач и професионалист, романът фокусира в себе си най-доброто от късния Кронин.
	Издателство ИнфоСпектър публикува за пръв път на български език „Джоб, пълен с ръж“. Романът продължава забележителната традиция на „Цитаделата“ (филм), „Замъкът на шапкаря“ (филм), „Ключовете на царството“ (филм), „Испанският градинар“ (филм), „Отвъд бездната“, „Приключенията на черната чанта“ (телесериал), „Дървото на Юда“, „Героични години“, „Грейси Линдзи“, „Приключения в два свята“, „Дамата с карамфилите“, „Песен за шест пенса“ и други.
