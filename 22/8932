	Когато след една година автобусът зави на малкия градски площад и спирачките му изпищяха, никой не погледна два пъти тъмното момиче с износен куфар, тромаво проправящо си път към вратата.
	Франко можеше лесно да я забележи от мястото си зад бара, но беше зает с клиентите в пълното си кафене. Джовани, изтичал да донесе вестник, я забеляза и застина за секунда. Тя изглеждаше толкова смачкана и изтощена, докато вдигаше чантата си, че почти щеше да й предложи помощ. Имаше нещо в очите й обаче, което не приветстваше никаква близост и той я остави да си тръгне, без да каже нито една дума. Големият й корем изпъкваше, докато тя несигурно крачеше по улицата.
	Мария Доменика Кароца най-сетне се завърна у дома.
