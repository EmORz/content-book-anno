	Потънало съкровище и страховита битка очакват всеки, който издържа на много текила!


	Оживяла местна легенда мами към несметни богатства!
	След колежа Джак Дюран и двамата му приятели Рок и Дъф решават да попътуват, за да се насладят за последно на свободата, преди да влязат в „реалния свят“. Но когато Дан, блудният брат на Джак, изчезва в Мексико, те се насочват към Пуерто Валарта, решени да го намерят.
	Следвайки тъмните сделки на Дан, скоро се присъединяват към харизматичен ексцентрик — собственик на яхта с неясно минало — и се влюбват безнадеждно в двете му загадъчни придружителки. Докато плават покрай покрития с джунгли мексикански бряг, разбират, че Дан е търсел корабокруширал през 19 век кораб, за който се твърди, че е пълен със злато. Когато най-накрая откриват потопения съд в залива на забравено от света рибарско градче, те слизат в зловещите тъмни води при съкровището.
	Но гмуркачите започват да изчезват един по един.


	Задъхан приключенски трилър, напомнящ за „Дълбините“ и „Плажът“, „Златният дявол“ е наелектризиращ разказ за потънал кораб, мрачни страсти и страшните обитатели на дълбините.
