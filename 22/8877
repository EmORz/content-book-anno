	Във всяка жена живее могъща позитивна сила, носеща вечно познание. Тя е Дивата жена, символ на инстинктивната природа. Но тя е застрашен от изчезване вид.
	В „Бягащата с вълци“ д-р Естес интерпретира богати интеркултурни митове, приказки и притчи, които възраждат силата и мъдростта на съвременната жена.
	Историите и коментарите в тази забележителна книга връщат изгубеното в живота и действат едновременно като вълшебство и лекарство.
	Преведена на 31 езика, „Бягащата с вълци“ е международен бестселър — библия на женската психология и познание за душата. От 10 години тя е и неотменно настолна книга за българските си читателки.
C>
	С тази книга може да се говори тогава, когато никой не ни разбира.
@	Виргиния Захариева, психотерапевт и писател
C$
	Д-р Клариса Пинкола Естес, международно признат учен, поетеса и _cantadora_ — пазителка на старите истории в латиноамериканската традиция, е старши психоаналитик от школата на Юнг, практикувала и преподавала в продължение на двадесет и пет години. Тя е бивш изпълнителен директор на Центъра за образование и научни изследвания „К. Г. Юнг“ и е защитила докторат по интеркултурни проучвания и клинична психология в Юниън Инститют. За трудовете и обществената си активност е получила наградата _Las Primeras_ на Националната латиноамериканска фондация във Вашингтон.
C>
	Благодарна съм на „Бягащата с вълци“ и на д-р Клариса Пинкола Естес. Този труд показва на читателя колко е хубаво да си дръзка и нежна, да си жена. Всеки трябва да я прочете.
@	Мая Ангелу
C$
