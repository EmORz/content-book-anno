	Авторът на тази книга, ако мога да се изразя така, е неизвестен. В най-тежкия период от живота ми, на място, което засега ще запазя в тайна, ми се яви някакъв странен магьосник от далечното минало и ми разказа историята си заедно с историите на други хора, като ми поръча да ги запиша и предам на всички. Така мое дело в книгата е само езикът. Не съм пояснявал, нито допълвал нещо от себе си. Има неща от разказа му, които не са ми съвсем понятни. Тях съм се постарал да предам буквално, та ако ги четат хора, които знаят по-добре от мен за какво става дума, всичко да разберат.
	Докато ме занимаваше със себе си, магьосникът ми помогна да оправя и моя живот, като ме научи да виждам света през неговите очи.
	Повярвайте ми, заслужава си!

	Книгата се издава с финансовата подкрепа на Община Бургас.
