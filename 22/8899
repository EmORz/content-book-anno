	Андрю Фукуда е роден в Манхатън и отраснал в Хонконг. Сега живее в Лонг Айлънд, Ню Йорк. След като получава бакалавърска степен по история в университета Корнел, Фукуда започва работа в криминалната съдебна система в Ню Йорк. Днес се занимава изцяло с писателска дейност.


	За Джийн и останалите хора — или хепъри — смъртта е винаги на секунди разстояние. Преследвани от обществото, те трябва да открият начин да оцелеят в Пустошта и да се изплъзнат на лакомите хищници, преследващи ги в мрака. Ала те не са единствените, които са по петите на Джийн. Той е преследван от мисълта за момичето, което е оставил, и от зараждащите се чувства към Сиси — човешкото момиче редом с него.
	Когато откриват убежище при хора, живеещи високо в планината, Джийн и приятелите му вярват, че са в безопасност. Ръководена от извънредно потайни старейшини, тази цивилизация поражда у тях много въпроси. В нея са наложени строги правила на поведение, налагащи сурови наказания на провинилите се. Джийн започва да се пита дали светът, в който са попаднали, не е също тъй подвластен на злото като онзи, който са напуснали. Съществуването им в убежището е все повече подложено на риск, а това още повече го сближава със Сиси. В един свят, изпълнен с насилие, всеки има само другия… ако успеят да оцелеят.
