	__Джо Холдеман__ е ветеран от Виетнам и носител на множество награди за фантастика. На няколко пъти е бил президент на Асоциацията на писателите на НФ и понастоящем води писателските курсове в Технологичния Институт в Масачузетс. Негови известни произведения са „Да купуваш време“; „Светове“; „Разделени светове“; „Шегата на Хемингуей“; „Никой толкова сляп“ и „1968“.

	Романът му „Вечната война“ е публикуван през 1975 и е приет с всеобщо одобрение. Печели престижните награди ХЮГО, НЕБЮЛА и ДИТМАР и се счита за класика в съвременната НФ. Но ето че след повече от 20 години Джо Холдеман се завръща триумфално към хард НФ и хард темите, които направиха от „Вечната война“ носител на много награди, а от самия Холдеман — един от най-уважаваните таланти в тази област.

	През 2043 година се разразява войната на Нгуми. Атланта и още два други вражески града са поразени с ограничени ядрени оръжия, но войната продължава да се разраства, водена от така наречените „големи“ — неразрушими военни машини, управлявани дистанционно от стотици мили разстояние от истински войници. Един от тях е Джулиан Клас, само че за него войната е истински ад. Психологическото напрежение да си свързан към своя „голем“ и тормозът, произтичащ от това, са направо непоносими. Джулиан не би се поколебал да умре; за него това е един изход — просто да спре да живее. Ала заедно с любимата си — д-р Амелия Хардинг, двамата са направили ужасяващо научно откритие, което би могло буквално да върне развитието на Вселената със стотици години назад.
	За Джулиан обаче това откритие не е ужасяващо…
C>
	„Истински майстор“
@	Чикаго Сънтаймс
C$
C>
	„Един от най-добрите писатели-пророци на нашето време.“
@	Дейвид Брин
C$
C>
	„Холдеман от дълго време е сред най-разбираемите и нужни нам писатели. Той сякаш говори от името на колективната ни психика. Майсторството му е последица от трудно извоюваната мъдрост на оцелелия!“
@	Питър Строб
C$
C>
	„Изключително талантлив автор, който воюва със словото, възпроизвеждайки серия от свързани една с друга теми: природата на войната и онова, което тя причинява на човешката душа; разкрива ни връзката между пол и насилие, неотложната нужда да се установят смислени контакти със себеподобните ни, въпреки произтичащите от това опасности!“
@	„Ню Йорк Ревю Сайънс Фикшън“
C$
C>
	„Всеки роман, който той е публикувал, е добре обмислена и реализирана книга, предоставяща ни интересни характери, носеща удоволствие проза — храна за мисълта!“
@	„Азимов Сайънс Фикшън Магазин“
C$
C>
	„Невероятна, изключителна епика! Един от най-запомнящите се образи, които НФ някога е създавала.“
@	„Сан Франциско Кроникъл“
C$
C>
	„Чудесно приключение, провокиращо мисълта!“
@	„Киркъс Ревю“
C$
C>
	„Вечният мир“ — изключителен политически трилър за войната в най-близко бъдеще. Не е пряко продължение на „Вечната война“, макар да е издържан донякъде в нейния дух.
	… И много бихме могли да спорим коя от двете книги е по-добра…
@	„Аналог“
C$
C>
	„Едно изключително пътуване!“
@	„Ню Йорк Таймс“
C$
