	В семейството на трима неразделни приятели — от студентските им години, та до зряла творческа възраст — настъпват разрушителни сътресения: последователно са убити любовницата на единия и съпругата на другия. Ще ги последва ли в нещастието и семейството на третия? Кой е свързващият фактор в тази налудничава история?
	Около този възел се оплитат разсъжденията и действията на Настя Каменская и колегите й от следствения отдел на Московската криминална милиция. Но едно самоубийство — жертвата също е от обкръжението на тримата научни работници — още повече обърква разследванията на службите от „Петровка“.
