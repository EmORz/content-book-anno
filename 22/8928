	Идеята за втория роман с комисар Монталбано хрумва на Андреа Камилери, докато чете лекции в Националната академия за драматично изкуство в Рим. По това време той е известен най-вече с историческите си романи. Интересът му към миналото се съчетава с дарбата да пресъздава родната Сицилия по сицилиански. Така се ражда книгата „Теракотеното куче“, която събира история и съвремие, хилядолетни символи и мимолетно злободневие. Чудесен декор за Салво Монталбано, на когото писателят отрежда главната роля на смел, обаятелен и неподкупен комисар!


	Извършено е поредното убийство от мафията. Случаят е поверен на Монталбано, но разследването едва не коства живота му и той се разминава „само“ с огнестрелна рана.
	Следите на престъплението обаче го отвеждат в неочаквана посока. Комисарят попада на ритуално погребение в пещера на момче и момиче, надзиравани от огромно теракотено куче. Убийство отпреди петдесет години. Злокобна загадка, която Монталбано упорито иска да разбули. Факт по факт. Спомен по спомен. Докато стигне до цялата истина в дълго търсената среща с този, който знае всичко…
