	На пръв поглед седемнадесетгодишният Рос Бентли е обикновено провинциално момче — непопулярен, особен, без много приятели, работи в супермаркет и няма перспективи за бъдещето си. Той обаче е всичко друго, но не и „обикновен“. Известен е под псевдоним с клипчетата си в YouTube, където с маска на лицето изпълнява невероятни каскади със скейтборд. За разлика от много други негови връстници той не жадува за слава и държи на своята анонимност. Невъзможните каскади, които Рос изпълнява, могат да бъдат направени само от човек, който може да мести неща с ума си… И всъщност именно това е неговата тайна, която не е споделял с никого, дори и с най-близките си:
	_Той владее телекенеза._
	Скоро обаче всичко ще се промени. Носещ се по течението на скучното ежедневие в малкото градче, където времето сякаш е спряло, Рос усеща, че това не е неговият път. Когато случайно разбира за състезание, наречено „Дарба за един милион долара“, издирващо хора със специални способности, той решава да участва и с парите, които спечели, да започне нов живот.
	Но не всичко е такова, каквото изглежда, а пътят към наградата е трънлив и опасен. Рос се впуска в нещо стъписващо, каквото никога не е и сънувал.
	_Едно уникално и неочаквано приключение._
