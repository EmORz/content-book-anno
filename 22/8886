	__Древен меч. Отдавна пазена тайна. И един мъж, който ще разплете мистерията.__
	Бен Хоуп се завръща в Англия за откриването на концертна зала в Лангтън Хол — музикалната академия, създадена от покойната му съпруга. На официалното събитие бившият майор от британските специални части се среща с преподобния Саймън Аръндел и жена му Микаела, негови стари приятели от студентските години. Бен усеща, че нещо тревожи свещеника, и скоро разбира за тайния му изследователски проект, свързан с мистериозен свещен меч. Преди обаче да успее да научи повече, Саймън и Микаела загиват в ужасяваща автомобилна катастрофа.
	Убеден, че смъртта им не е инцидент, Бен кръстосва Великобритания, Франция, Израел и Америка с надеждата да стигне до истината за свещения меч. По следите му тръгват безскрупулните агенти на секретна организация, която няма да се спре пред нищо, за да се добере до древната реликва.
	В хода на разследването Бен разкрива тайни, способни не само да разклатят основите на християнския свят, но и да хвърлят напълно нова светлина върху собственото му минало…
	__Експлозивен трилър от един истински майстор в жанра.__
