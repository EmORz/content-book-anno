	Глория Голдбърг е зашеметяващо елегантна, безмилостно остроумна и безобразно властна. Сама е създала козметичната си империя „Глори“, сама е спечелила милиони, но смята, че е време да се оттегли и да остави на някого бизнеса. Тя има трима внуци, които вижда рядко. Но сега решава да ги покани в огромното си имение в Санта Фе, за да получи отговор на въпроса: „Кой от вас е достоен да наследи «Глори»?“. И не допуска, че ще се сблъска с отказ и липса на интерес към процъфтяващата й компания.
	Дейзи Голдбърг е намерила своето място във филмовата индустрия. Брат й Мат се занимава с рекламата на известен бейзболен отбор. А братовчедка им Ракел е изявена юристка. Всеки от тримата харесва работата си, но дали харесва и живота си? И дали обидите, нанесени някога от Глория на родителите им, не ги тласкат към безсмислено упорство?
	Уикендът е пълен с изненади — не само за Дейзи, Ракел и Мат, но и за Глория.
	Ситуацията определено напомня „Крал Лир“ и това е очевидно за старата дама, но там, заключава с мрачна ирония тя, поне две от дъщерите искат кралството. Ще се сложи ли край на семейната война? Ще настъпи ли мигът на помирението?

C>
	„Страхотна история за невидимите връзки във всяко семейство… Много смешна, много съвременна, поднесена с хапливо остроумие и точно око за детайлите…“
@	Уошингтън Поуст
C$
