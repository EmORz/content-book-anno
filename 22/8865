	Предизвикателен. Непокорен. Безкомпромисен. Стив Вейл е най-добрият, когато спазването на правилата не е задължително…
	Бившият агент на ФБР Стив Вейл пристига във Вашингтон, за да отпразнува Нова година. Вместо това той е призован от директора на Бюрото да помогне в изключително заплетен случай. Замесени са високопоставени федерални агенти, а Вейл е единственият способен да разгадае мистериозния низ от кодове. Но след всяка решена загадка следва друга — все по-сложна и водеща във все по-опасна посока. Шпионският скандал се развихря, а Вейл трябва да приложи всички свои тайни трикове, за да разобличи истинския враг…
	Ноа Бойд е псевдоним на бивш топ агент на ФБР, който двайсет години е издирвал серийни убийци. За създаването на романите си авторът черпи информация от личния си опит. Още с дебютния си роман „Агент назаем“ Ноа Бойд се нарежда в съзвездието на Лий Чайлд, Харлан Коубън, Робърт Лъдлъм и Винс Флин.
