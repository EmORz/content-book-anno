	В този том са подбрани двадесет и осем разказа, обединени в две основни тематични линии — „южни разкази“, в които преобладава морската тема, и „градски“. Всички те са проникнати от една обща идея, намерила в тях ярко и неповторимо художествено превъплъщение — силата на човешкия дух, който съумява да надмогне непреодолими препятствия.
	Тук читателят отново ще се срещне с цяла галерия от неподправени образи на свободни и силни мъже — сурови натури, за които първостепенни добродетели са честността, храбростта и саможертвата, приятелството и верността.
