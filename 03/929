	Този том, сравнително по-пъстър в тематично отношение, представя един роман и четири кратки повести от богатото литературно наследство на Джек Лондон.
	В романа „Сърцата на тримата“ и в повестта „Кълна се в костенурките на Тасман“ водещо е приключенското начало, разбирано като върховно изпитание на човешката същност.
	Повестите „Първобитният звяр“ и „Играта“ представят „спортната тематика“ в творчеството на големия американски писател, която при него винаги има и отчетливо социално звучене. То става основно в последната повест „Мексиканецът“ независимо от подчертано спортния сюжет.
