	Те са навсякъде. Световният финансов и политически елит е в ръцете им. Ню Йорк, Лондон, Амстердам, Марсилия, Южна Италия — терор залива света, пламват пожари по Средиземноморието. Зловещата ложа е проникнала дори в тайните служби. Престъпната им мечта — след хаоса да се роди нов световен ред, подвластен на техните желания. Милиарди хора ще бъдат тласнати към мизерия и смърт, ако не бъде сложен край на безумието.

	„Горещата конспирация“ е връх в творчеството Робърт Лъдлъм… Трилър, който ви обсебва — експлозивна интрига, неочаквани развръзки, напрежение, неизвестност и стил, който носи запазената марка „Лъдлъм“.