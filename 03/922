	ГЪЛИВЕР ФОЙЛ — AS-128/127:006
	Мъж с огромна физическа сила и неразвит интелектуален потенциал, липса на амбиции, избухлив. Стереотип на Обикновен Мъж. Един неочакван шок би могъл да го разбуди, но психолозите не откриват ключ към това…
	Доведен до отчаяние, на кошмарната граница между живота и смъртта, той изостави всички правила и привички, върна се към първичното същество, което жадува да се освободи и оцелее…
	И стана чудо… Съвкупната енергия на един цялостен човешки организъм, на всяка клетка, фибра, нерв и мускул се включи в този стремеж, в тази жажда за живот и Фойл премина в новата, почти хоризонтална ос на времето, движен от чудната способност на човешката мисъл, неограничавана вече от схващания за невъзможност.
	Той достигна това, което не бяха направили други преди него. Джонтира през пространството и времето, като превърна „i“ от имагинерно число в реалност…
	Той джонтира…