	След 80 романа, повечето от които филмирани, Джеймс Хадли Чейс няма нужда да бъде обясняван. Рецептата му не изглежда сложна: един град на парите и порока, продажна полиция, корумпирана администрация, няколко трупа в аванс, две-три скучаещи красавици — и се появява едно частно ченге, което обича истината повече от кожата си.
	Оттам нататък всичко е в ръцете на един от най-големите майстори на трилъра.
	А той знае как да забърка тази дяволски интересна каша…

	„Изчезвай, докато си още жив!“ — гласи краткото послание, което получава частното ченге Лю Брендън още с пристигането си в Сан Рафаел. А малко преди това някой е убил съдружника му. Луди пари и супергангстери владеят Сан Рафаел — но дори тук не могат да убиват безнаказано частните ченгета. Въпросът е кой и защо? А отговорът лежи в зоната на риска. Но за Лю Берндън рискът е само професия. Подсладена тук-там с глътка уиски, малко безкористна нежност нощем и неизбежната порция як пердах — все неща, без които пътят към истината е скучен като молитва в празна катедрала.