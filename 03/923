	Издаден през 1953 година, „Унищоженият“ е едно от класическите произведения на научнофантастичния жанр. Действието в романа се развива през двайсет и четвъртия век, когато част от хората притежават вродената способност да четат мислите на другите и дори да проникват до най-дълбоките нива на човешкото съзнание и подсъзнание. В тази обстановка е извършено престъпление, забравено от векове — добре обмислено и хладнокръвно осъществено убийство. Престъпление и наказание — това е темата на този съвсем нетрадиционен за научнофантастичния жанр роман.
