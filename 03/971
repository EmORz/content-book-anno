	Романът излиза през 1965 и още същата година е отличен с наградата „Небюла“ и „Хюго“ за най-добър фантастичен роман на годината. Според Артър Кларк, един от най-утвърдените съвременни майстори в жанра, „Дюн“ е най-добрият и най-четеният роман на нашия век, „уникален в научната фантастика“. Ние бихме допълнили, че това е произведение, утвърждаващо високи морални принципи, произведение, в което една част от героите с ум и смелост се борят срещу стихиите на природата, срещу злото, срещу неправдите в живота. И ги побеждават…
	Тази книга съдържа първата част от трилогията на Франк Хърбърт. Втората и третата част ще излязат с емблемата на библиотека „Галактика“ през 1988 година.
