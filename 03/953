	На планетата Хиперион, извън обсега на човешките закони в Хегемонията, дебне съществото, наречено Шрайка. Някои го боготворят. Други се страхуват от него. А трети са се зарекли да го унищожат. Шрайка причаква всичките в долината с Гробниците на времето, където огромни мрачни структури се движат назад към миналото. В навечерието на Армагедон, когато цялата галактика е във война, седмина поклонници се отправят на последно пътуване до Хиперион, за да търсят отговорите на неразрешените загадки в живота си. Всеки таи по една отчаяна надежда… и една ужасна тайна. А може би в ръцете на някого от тях лежи съдбата на човечеството.
