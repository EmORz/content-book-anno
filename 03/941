	Във ВСИЧКО ЖИВО Е ТРЕВА пришълците са гости от времето, те са пробили един от неговите пластове, там, където съпротивата е била най-слаба, и идват на „Съседната земя“ като лилави, мислещи растения, от която Земя ни дели само тясната пролука в градината на Брадшо Картър. Мислещите растения са нежни и отзивчиви; те идват за обмяна на опит — предлагат знания срещу техника. Могат да се превъплъщават, могат да произвеждат всичко, каквото би послужило на хората.