	През миналия век Южните американски щати тънат в благоденствие. Под палещите лъчи на слънцето едно население, пренесло аристократичните традиции на Стария континент, живее сплотено във вихъра на светските удоволствия. Но идва Гражданската война, която срива с трясък този застинал като във вечността свят. Именно в изграждащите се измерения на това ново общество младата Лизи Трад ще трябва да се включи в борба за съществуванието си и за лично щастие. И тя постепенно и мъчително ще започне осъзнава живота в цялата му многостранност, в която съжителстват добро и зло, благородство и безчестие, любов и измама… Това е началото на забележителна сага за американския Юг, писана в най-добрите традиции на жанра.
