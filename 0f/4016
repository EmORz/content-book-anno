	Четири години след като демоните нахлуват в нашия свят през Адските порти, човечеството отчаяно се опитва да оцелее. С група свои съмишленици младият тамплиер Саймън Крос води ежедневни битки с чудовищата за спасяване на малкото оцелели жители на Лондон. Но силите са неравностойни.
	Сред неумолимо настъпващия мрак проблясва лъч надежда — магическият ръкопис „Гоетия“, известен и като „Малкият ключ на Соломон“. Древният артефакт ще даде огромна сила на този, който го намери. Но, освен Саймън Крос, по следите му е и кабалистът Уорън Шимър — слуга на могъщия демон Мерихим. Кой ли ще го открие пръв?
