	Какво е семейството? Вълшебната нова книга от авторката на бестселъри Айлин Гоудж е въздействащо приключение, което отвежда читателя в сърцето на брака, майчинството и приятелството.
	Петнайсет години след завършване на колежа Джей, Франи, Емерсън и Стиви се срещат на годишнина от дипломирането. Животът ги е отвел в различни посоки: Джей се е оженил за бременната си приятелка, докато Франи копнее да си роди дете, ала търси любовта на неподходящи места. Емерсън е разведена, с дете и е привлечена от мъж, който я кара да преосмисли вярата си в единствената и неповторима любов. Животът на Стиви наскоро е бил разтърсен от семейна тайна, която ще разруши всичките й представи за себе си.
