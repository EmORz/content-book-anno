	Невероятният край на една грандиозна сага, изтъкана от страст и ужасяващи чародейства!
	Чародеят Тенедос е превърнал загниващата Нуманция в могъща империя, но страстта му към нови завоевания е унищожила всичко, което е създал. Сега, в тази съкрушителна кулминация на великолепната сага, започнала с „Кралят-маг“ и „Кралят-демон“, Лайш Тенедос се завръща от гроба, за да властва над адски демони — не за да освободи своя народ, а за да спечели абсолютна власт.
	Единствено генерал Дамастес а` Симабю, затворник и в изгнание, познава достатъчно добре ясновидеца, за да предскаже замислите му; единствено Дамастес може да стегне армия срещу Тенедос. Най-сетне, сред кръвта на хора и демони, във война на мечове и заклинания, ще се изкове съдбата на Нуманция… в последна битка между смъртния, нявгашния най-велик поборник на каузата на Тенедос — и злия магьосник, нявгашния най-добър приятел на Дамастес.
C>
	Бънч знае как да извае героите, как да поддържа бързината на действието и да създаде възбуждащи сцени на кървави боеве и убедителна мрежа от политически интриги.
@	Пъблишърс Уикли
C$
C>
	Човек може почти да помирише кожата, потта и кръвта. Бойните сцени на Бънч са ненадминати… Успява да поддържа невероятно напрежение.
@	Стив Пери
C$
C>
	Скоростно и пълно с очарователни герои… Коварство и изненади в епична среда. Забележително.
@	Доналд Е. Маккун, автор на „Вещицата“
C$
