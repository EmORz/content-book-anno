	„Само ти“ е всепоглъщащ разказ за една безумна страст, подхранвана от любов и от омраза. Карлин е постигнала мечтата си, има бляскава кариера и вълнуваща връзка с чаровния фотограф Дерек Кингсли. И тъкмо тогава се появява сянка от миналото Бен Дамероф, първата любов на Карлин, сега прочут хирург. Романсът им е бил опустошен от трагичен инцидент, разкриващ изневери и изнудвания, и огорчени двамата се разделят… уж завинаги. Ала тайните не остават погребани, а Карлин и Бен трябва да изберат — да спасят не загасналата си любов или да се самоунищожат.
