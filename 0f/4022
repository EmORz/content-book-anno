	„СЪЖАЛЯВАМ“
	На огледалото беше написана тази единствена дума. Пред него висеше обесен трупът на Анди Фолън, ченге от вътрешния отдел на минеаполиското полицейско управление.
	Самоубийство? Или трагична злополука?
	Мотивите
	Заедно с партньорката си, остроумната и амбициозна Ники Лиска, Ковак започва да се рови в прекалено очевидната смърт на Фолън и разкрива мотив след мотив.
	Сянката на подозрението пада не само върху елита на властта на града, но и в самото сърце на полицейското управление. С напредването на разследването изглежда все по-вероятно смъртта на Фолън да е по някакъв начин свързана с работата му.
	Когато се разравят още по-надълбоко, Ковак и Лиска установяват, че са заложени кариерите и животът им, защото убиецът иска смъртта да бъде забравена.
