	Устните му бяха солени от морския въздух, устата му — жарка, търсеща, дръзка…

	Джулия Демарко планира сватба, която ще смае Сан Франциско. Съдбата обаче е решила друго.
	На една фотоизложба тя вижда снимка на момиченце от сиропиталище в Европа — детето е нейно копие. Само че Джулия не е сираче, нито е пътувала в чужбина. Знае коя е… но дали е така?
	Измъчвана от съмнения, тя се впуска в търсене на истината. Единственият ключ към загадката е медальон във формата на лебед, единственият й съюзник — сексапилният фотограф Алекс Менинг.
	Изведнъж животът й се преобръща. Скъпите й хора, на които безрезервно вярва, сякаш вече са непознати. Може да се довери само на Алекс, но и той крие свои тайни.
	Всяка нейна крачка води към мистериозно минало — минало, което има власт завинаги да промени бъдещето й.
