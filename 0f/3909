	Когато бащата на Рена умира, тя остава съвсем сама и е принудена да напусне къщата, която до скоро е смятала за свой единствен дом. Прогонена и без пукната пара, тя няма къде да отиде.
	Търси помощ от големия дървен кръст, намиращ се в земите на близкото Имение.
	Неочаквано обаче, намира три златни монети, заровени в земята, които отнася на новодошлия млад граф Ленсдейл. Те завързват дружба, която се превръща в едно от най-прекрасните неща в живота и на двамата.
	Но щастието й бива запрашено от господин Уингейт — невероятно богат мъж, желаещ да омъжи дъщеря си за графа. Определено има нещо зловещо в този господин, тъй като още един мъж, досущ изглеждащ като него, се появява и изчезва безследно.
	Накрая един човек умира, а друг е с разбито сърце и всичко става преди вярата и куража на Рена за намиране на щастие, да триумфират.
	Как точно се случва всичко, ще прочетете във вълнуващия роман на Барбара Картланд „Кръстът на любовта“.
C>
#	Кръстът на любовта
	В името на неговото собствено добро, Рена се беше зарекла никога да не му признае за любовта си. А сега, думите просто се изтръгнаха от нея, повлияни от силните му чувства. Той я обичаше. Беше й го признал. И сега, нищо на този свят не можеше да й попречи да му отвърне със същото.
	— Обичам те — каза той, отдалечавайки я на известно разстояние от себе си, така че да може да вижда лицето й. — Обичам те по всеки един начин, по който мъж може да обича жена. Ти си моя, и аз съм твой. Така трябва да бъде отсега нататък, защото това е нашата съдба. Дори и да поискам, не мога да се боря срещу нея. А не го и желая! Искам единствено да те обичам и да ти се наслаждавам до края на живота си. И ако ти не чувстваш същото към мен, то тогава аз няма за какво да живея!
C$
