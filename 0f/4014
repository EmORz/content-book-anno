	Оцелелите от битката с драколича в оживелия с магия замък ще бъдат посрещнати като герои в Кървав камък и удостоени с почетни титли. Ентрери и Джарлаксъл са станали мишена на Цитаделата на убийците и привличат вниманието на разузнавателната мрежа Тайна песен.
	Мрачният елф Джарлаксъл обаче не иска да се върне в Мензоберанзан, затова се опитва да съгради собствено кралство заедно с Ентрери в земите на Кървав Камък. Крал Гарет отмъщава на Джарлаксъл и Ентрери за това своеволие, като ги изпраща на заточение в родното място на Артемис — Мемнон.
	Мемнон е обвит в тайни от детството на Ентрери — наемникът отваря душата си за отдавна погребани емоции — бори се със спомени от травматичното си детство, пробудени от магическата флейта на Идалия.
