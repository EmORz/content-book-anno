	Останала вдовица, Камила Итън отдава цялата си енергия на ръководената от нея рекламна агенция. Госпожа Итън почти няма време за седемнадесетгодишната си дъщеря Попи, която все повече се отчуждава от нея.
	Скоро при странни обстоятелства загива бащата на Камила, който живее в Шотландия. Няколко дни преди смъртта му той й се е обадил, че се страхува за живота си. Твърдо решена да открие истината, Камила заминава за Шотландия с най-добрата си приятелка Люси и сина й Филип. Тя не предполага, че на четиридесет и четири години ще преживее една забранена любов, която ще промени изцяло живота й…
