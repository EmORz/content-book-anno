	Три живота. Три любови.
	Три причини да живееш.
	Изи Силвър напуска малкия ирландски град Тамарин, за да започне нов живот в Ню Йорк. Пищна красавица, тя мечтае за своя собствена модна агенция. Животът й е добър — докато не наруши собствените си правила и не се влюби в женен мъж.
	От другата страна на океана лелята на Изи, Ан-Лиз, открива, че съпругът й има връзка с най-добрата й приятелка. Предадена от двамата, които са й най-близки, тя се изправя сама срещу несигурното бъдеще.
	Тогава мъдрата и спокойна Лили, обичаната от всички майка на семейството, се разболява. До леглото й в Ирландия Изи открива минало, за което баба й никога не й е разказвала. Но Ан-Лиз е изправена пред отчаяние, когато Лили, единственият човек, който може да й помогне, започва да се изплъзва.
	Уроците, които всяка една от тях научава — за миналото и настоящето, — им носят едновременно радост и сърдечна болка. Уроци, които ще бъдат с тях завинаги.
