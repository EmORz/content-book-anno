	Девин Макейд открай време държи под око Каси Конър Долин. Цели дванайсет години се мъчи да я опази — и нея, и децата й. Цели дванайсет години той е добрият приятел, на когото може да се разчита, и който трябва да гледа как неговата красавица е омъжена за звяр. Цели дванайсет години — ад. Сега това ще се промени, но Девин знае, че трябва да внимава, да не избързва, макар понякога много да му се иска да я метне на рамо и да я отнесе надалеч! А той не е съвсем сигурен дали и двамата вече са готови за това…
