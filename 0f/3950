	В разгара на ергенското си парти Рори Галахър извършва най-голямата глупост в живота си. Изневярата му коства любовта на очарователната Кейт. Изоставена само часове преди да застане пред олтара, младата жена се зарича никога повече да не се върне в имението „Тънсбри“, където с Рори са изживели най-щастливите си мигове. Но смъртта на вуйчо й Лио, посочил Кейт за единствена своя наследница, я принуждава да се завърне в семейното огнище — пътуване, което я изправя пред нови изпитания, сблъсква я с коварни предателства и я обрича на една нежелана среща.
