	Те се срещат в училище и оттогава са неразделни. Сесил е самоуверена и елегантна дъщеря от заможно семейство. Норма е необикновено талантлива, но лесно уязвима: приятелките й се омъжват, а тя продължава да търси любовта. Красива и амбициозна, Аманда е решена да се издигне далеч над скромния си произход. Три жени, поставили на първо място в живота приятелството.
	Тогава се случва нещо неочаквано. Шокиращо събитие, което нарушава доверието между съпрузи, родители и деца, братя и сестри. Всеки от тях ще погледне по различен начин на семейството, на приятелите и на живота си. Предателство, изневери, излезли наяве опасни семейни тайни. Сесил, Норма и Аманда никога вече няма да бъдат същите.
