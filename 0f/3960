	Те бяха идеалното семейство.
	Двадесетгодишен брак, две прекрасни деца, успешна кариера — Лора Фрай има всичко… до деня, в който съпругът й Джеф загадъчно изчезва. Извън себе си от тревога, Лора е твърдо убедена, че онзи Джеф, когото познава, никога не би напуснал семейството си доброволно. А другият Джеф, когото не познава? Една по една се разбулват многото тайни на нейния съпруг и пред Лора се разкрива един поразителен портрет на човека, за когото се е омъжила… и картина на един свят, който се разпада. Разтърсена до дъното на душата си, Лора търси начини да запази целостта на семейството си и да изгради живота си наново. Онова, което открива, е сила, която не е подозирала, че притежава и една любов, за която е мислела, че е загубила завинаги.
