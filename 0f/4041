	След шестнадесет години брачен живот с красив и неверен съпруг Аманда остава с две деца — дъщеря-тийнейджърка и по-малък син, блестяща баба — екстравагантната й майка, безкрайни свободни вечери и самотни нощи. Отгоре на всичко бившият й съпруг се жени за красавица, десет години по-млада от Аманда и чака дете от нея. Дотук нищо ново. Аманда само е сигурна, че няма да допусне една и съща грешка два пъти. Така започва да търси г-н Истинския, който трябва да се държи мило, да е блестящ любовник, а на сутринта да изхвърли и боклука. Е, с такъв материал, подходящ за съпруг тя се запознава, когато случайно край контейнер за боклук удря чисто новата, лъскава спортна кола на очевидно богат и преуспяващ мъж. В живота нещата невинаги са идеални, затова Аманда подминава този „материал“ и се насочва към мъжа-мечта: нежен, внимателен, предугажда и изпълнява всичките й желания, но… и любител на тийнейджърки. Следват бурни събития и драматични развръзки, е… и щастлив край.
