	Тя е унищожила дузина коли. Мишена е за всеки психопат и бандит в Джърси. Майка й е убедена, че животът й ще свърши с насилствена смърт… или още по-страшно — без мъж. Тя е Стефани Плъм и си изкарва хляба с ритане на задници (е, тя поне си мисли, че това звучи добре).
	Всичко започва с обикновено посещение на деликатесен магазин. Но Стефани Плъм и партньорката й, Лула, се озовават на погрешното място в погрешното време. Обир в магазина води до експлозия, която унищожава поредната кола. Обикновен ден от живота на Стефани Плъм, само че този път тя се превръща в мишена на гангстерска банда. Суперловецът на престъпници, Рейнджъра, се държи още по-тайнствено от обикновено, а напрежението с Джо Морели се увеличава. Стефани се оказва изправена пред сложен проблем: как да се предпази и къде да се скрие, докато издирва наемен убиец, познат под името Джънкман. Има само едно безопасно място и то принадлежи на Рейнджъра. В компанията на Лула и баба Мазур Стефани се надпреварва с времето в най-напрегнатия роман на Джанет Еванович.
	„Право в десетката“ е завладяващо развлечение, а Джанет Еванович е най-добрата в жанра.
