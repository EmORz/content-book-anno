	Журналистката Бари Травис е озадачена и притеснена — какво би могла да каже на една жена, която току-що е загубила детето си? Как би си позволила да предложи разбиране и помощ, каквито явно очаква от нея не друг, а… Първата дама на САЩ? Но притеснението на Бари преминава в истински шок, когато съпругата на Президента й дава да разбере, че вероятно смъртта на детето не е случайна, и че тя иска от Бари да направи журналистическо разследване, без да издава кой е в основата му.
	Потресена, но и заинтригувана до крайност, непреодолимо изкушена да направи професионалния удар на живота си, Бари се съгласява. В трудно спечелен съюз с Грей Бондюрент — сътрудник в Белия дом, чиято лоялност е подложена на сериозно изпитание — Бари се заравя в грижливо потулвани и опасни тайни. Те биха могли да обърнат хода на историята… стига талантливата журналистка да остане жива достатъчно дълго, за да може да ги разкрие в едно сензационно интервю.