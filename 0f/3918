	Какво би се случило ако можете да влезете в съзнанието на маниак, който планира жестоки престъпления?
	Какво би се случило, ако виждате ужасеното лице на жертвата, но не можете да спрете убиеца?
	Каси Нийл е млада жена със способности на медиум, която помага на полицията в Лос Анджелис при издирването на серийни убийци. Докато не допуска фатална грешка и се усамотява в градчето Райънс Блъф с надеждата, че спокойния живот ще заглуши неканените гласове.
	Но и там Каси не може да избяга от необикновената си дарба. Тя е сигурна, че в градчето дебне убиец.
	Шерифът отказва да й повярва, докато не откриват труп точно на предреченото от нея място. Каси отчаяно се опитва да свали маската на престъпника по единствения начин, който знае: като влезе в извратеното му съзнание. Всяка нейна стъпка е съпроводена от страх и несигурност. Ако усети присъствието й в себе си, убиецът няма да й позволи да намери обратния път към живота и любовта…
