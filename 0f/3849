	Замаяна и упоена, агент Хана Гиъри се съвзема в килията на неизвестен кубински затвор. Отвлечена при последната си мисия, Хана трябва не само да се измъкне, но и да открие кой е убил партньора й. Двамата са били по следите на висш военноморски офицер, продаващ американски оръжия на терористи. За да успее обаче да залови виновния, на Хана ще й се наложи да разчита на помощта на Лутър Линдстром — командир на елитен отряд морски тюлени, изпратен да я освободи.
	Но Лутър е свикнал сам да определя правилата — както в службата, така и в личния си живот. Той току-що е скъсал с годеницата си, която му е изневерявала. Последното нещо, което Лутър иска, е нова връзка, особено с привлекателна и целеустремена жена като Хана. Но независимо от намеренията му, помежду им пламва привличане, на което е трудно да се устои…
