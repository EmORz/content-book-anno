	При командировка в Италия младата и симпатична дизайнерка Шарлот Тейлър се запознава с Дейвид Фаръл — безгрижен красавец, който я заслепява с галантността и самоувереността си. Пламенната им връзка е като сън за Шарлот, от който я изтръгва един ужасен кошмар. Семейство Фаръл е сполетяно от нещастие — родителите и братът на Дейвид, Крис, са намерени мъртви в аристократичния си дом. Полицията смята, че бащата и майката са застреляни от алкохолика Крис, който след това е сложил край на живота си. Но разказът на четиригодишната Холи — единственият жив свидетел на трагедията — изважда наяве истината и подлага на изпитание чувствата на Шарлот.
