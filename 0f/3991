	Лили Морисет желае успех, уважение и собствен бизнес и е на път да сбъдне мечтите си, когато в живота й с взлом нахълтва суровият и грубоват морски пехотинец Зак Тейлър…
	Той е брат на най-добрата й приятелка и си е внушил, че тя иска да отмъкне полученото от сестра му наследство. Секси мъжагата разбира и още нещо — все толкова ужасно според него: че сестра му е заминала с годеника си при неговите родители, за да се запознаят. Тръгва по дирите им, но и Лили поема с него. Тогава двамата научават наистина ужасното: сестра му и годеникът й са отвлечени… Само че заплетеният план на похитителя тласка Лили и Зак един към друг…
	Сред опасните водовъртежи на семейни тайни, черна завист и луди рискове лумва непреодолима страст, един нов риск за мачо пехотинеца, който донася нечаканото щастие на две сърца…
