	Понякога една случка може да промени съдбата на човек завинаги. „Градината на лъжите“ е незабравима история за една подобна случка и за това, как животът на много хора е бил променен невъзвратимо от нея. В една гореща юлска нощ през 1945 Силви Розентал ражда красиво чернокосо бебе от своя любовник Никос. Измъчвана от страх, че нейният богат съпруг може да я напусне, след като узнае истината, Силви се вкопчва във възможността, която й предоставя случая. И когато болницата лумва в пламъците на избухналия пожар, тя обявява за свое новороденото русокосо дете, чиято майка е загинала, изоставяйки дъщеря си на произвола на съдбата.
	Роуз, истинската дъщеря на Силвия, расте в беден бруклински квартал, грижейки се за своята омразна баба. Минават много години преди да постигне мечтата на своя живот и да стане многообещаващ юрист, не без помощта на своя възлюбен — Макс Грифин, мъж, който я обича страстно, но не смее да го признае пред нея. Рейчъл, която расте като истинска дъщеря на Силвия в богатство, решава да посвети живота си на медицината. Съкрушена от един неудачен любовен роман, тя заминава с група доброволци за Виетнам. После, в героична схватка с опасностите, на които е изложен живота на Брайън, тя се влюбва отново и този път истински — за да открие, че кошмарът на миналото продължава да я преследва и тук. Тази широкомащабна творба ни пренася от свръхмодерните квартали на Манхатън до дивите джунгли на Виетнам и ни държи в напрежение до самия край, където е скрита мрачната тайна на „Градината на лъжите“.
