	Повелята на сестрите дракони Илнезара и Тазмикела отвежда мрачния елф Джарлаксъл и наемника Артемис Ентрери във Ваасанската порта. Двамата се съюзяват с Армията на Кървав камък, за да отблъснат набезите на гоблини, гаргойли, бъгбеъри и други чудовища. Откриват непознати артефакти, притежание на краля вещер Зенги. Артефакти, които използват силите на полуорка Арраян Фейлин, за да издигнат кула и да съживят неговата мощ. Кула, подобна на тази, която Джарлаксъл и Ентрери успяват да разрушат в покрайнините на Хелиогабалус. Артефакти със силата да разрушат или… съградят кралството.
