	Еви Шоу неочаквано се оказва ключова фигура в заговор, който заплашва компанията на Робърт Кенън. Засекретен софтуер, разработен от служители на Кенън, е бил продаден на чуждо правителство без негово знание. Става дума не само за кражба или за промишлен шпионаж, но и за държавна измяна. Всички улики водят към Еви Шоу, която има и мотив, и средства да го извърши.
	Решен да разнищи лично случая, Кенън открива Еви в малък град в Алабама. Контактите му с нея го карат да преосмисли всички свои ценности, включително и подозренията му, че си има работа с една нова Мата Хари…
