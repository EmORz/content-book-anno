	Едно от най-добрите ченгета в отдел „Наркотици“ на нюорлиънската полиция Бърк Базил е на косъм от решението да се самоубие. При акция Бърк е застрелял неволно партньора си Кевин. Истинският виновник за убийството — Уейн Бардо, е оневинен от съда. В отдела има предател, който снася информация на наркобосовете. И над всичко се извисява фигурата на адвоката Пинки Дювал — човекът, който винаги печели и който дърпа конците на могъща престъпна организация.
	Жаждата да отмъсти на Дювал е единственото, което спира Бърк да натисне спусъка. Базил отвлича съпругата му Реми, за да я използва като примамка, без да подозира, че ще попадне в собствения си капан.