	Не познаваме предците си, но понякога усещаме присъствието им в мрака на миналото. Тук-там сякаш зърваме сенките им… и разгадаването на нашата същност се крие в тях.
	Животът на капитан Патрик Дъфи е белязан от противоречия. Баща му Майкъл Дъфи е наемник, издирван от австралийската полиция. Властната му баба лейди Инид Макинтош го обожава, а плановете, които крои за него, ще променят съдбата му. Тайните от миналото не дават покой на Патрик. Може би ключът към разгадаването им е скрит в селцето на неговите ирландски предтечи. Ала вместо да получи отговори, там той се натъква на още по-голяма мистерия — сърцето му е пленено от загадъчната Катрин Фицджералд. Но между него и голямата му любов се изпречват безброй препятствия — никой не може да избегне страшното проклятие, което тегне върху фамилиите Дъфи и Макинтош, и пагубните му последствия.
	Бойните полета в Судан, колониалният Сидни и дивата пустош на Куинсланд са само фон в незабравимата сага на Питър Уот, изпълнена с любов и страсти, приключения, жажда за богатство и за отмъщение… на всяка цена.
