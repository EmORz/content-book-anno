	Любовта е най-красивото преживяване в живота им — едновременно реално и магическо…
	В деня, в който Маги О’Брайън навършва трийсет и пет години, сестрите й поднасят необичаен подарък — незабравимо прекарване в града на хазарта Атлантик Сити. В ресторанта на разкошния хотел погледът й попада на непознат, който е в компанията на ослепителна блондинка. Грубоватото му лице излъчва мъжественост, която неудържимо я привлича. С горчивина си казва, че ако той предпочита русокоси красавици, няма да я забележи.
	Конър Райли е човек без илюзии и знае, че когато романтиката изчезне, остава горчивият вкус на разочарованието. Но е запленен от Маги и неочаквано за самия себе си й прави романтично предложение.
	Няма рози, които да й поднесе, нито диаманти, с които да я окичи, но й дарява сърцето си.
