	Отначало нямало и Земя, ни Небе, нито дори Време. После от Сладката и Солената вода се родили Светът, Времето, боговете и хората. Тогава започнали да се случват какви ли не приключения. Героят Гилгамеш поискал да стане безсмъртен. Проклятието на един слуга пречупило крилете на бога на Ураганите. Богът на пролетта Телейну се обидил на хората и Земята потънала в зимен мрак. На един човек му се родили близнаци, които цял живот страдали, защото им дал неподходящи имена.
	Всичко това се случило по времето, когато боговете слизали на Земята, а и хората били чести гости на небесния палат.
