	Обмисляш всяко свое действие, предвиждаш пречките, преценяваш стъпките си. В повечето случаи това е проклятие, защото животът продължава, а ти имаш чувството, че си изпуснал влака.
	Джени — наследница на огромно богатство, е твърдо решена да докаже на баща си, че може да се справи и без неговите милиони. Заживява на хиляди километри от семейството си, отваря собствен ресторант. В плановете й обаче не влиза внезапната й любов към красив и загадъчен мъж — вълк-единак.
	Отгоре на всичко някой я следи… и този някой може да е по-близо, отколкото тя предполага.
	Хънтър — обгърнат от тайнственост и жадуващ за отмъщение, неохотно взима под крилото си съблазнителната Джени. Тя не подозира защо пътищата им са се пресекли, нито защо не я изпуска от поглед.
	Опасността все повече наближава, а Хънтър е разкъсван между желанието си за мъст и страстта си към жената, която никога няма да узнае истината за мотивите му… или за чувствата му.
