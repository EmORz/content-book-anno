	Вече пет поколения имението Крослин Райз принадлежи на едно от най-прочутите и заможни семейства в Масачузетс. Ала величествената някога къща с прелестен парк малко по малко запада под ударите на времето. Джесика Крослин е готова да посрещне предизвикателството и се опитва да спаси родовия дом. Дори събира сили да възложи проекта на преуспелия архитект Картър Малой, с когото имат много общи спомени и когото откровено ненавижда. Постепенно двамата намират начин да работят ръка за ръка и спасяването на Крослин Райз се превръща в тяхна споделена страст. Но дали ще съумеят да преглътнат горчилката на миналото и ще успее ли Картър да спечели прошката на Джесика…
