	Юлиан, Ким и Леон откриват тайната на една стара библиотека: магическият Темпус е машина на времето, която може да ги отведе на всяко място в миналото. Те пътуват по следите на престъпници в различни исторически епохи. Техните пътешествия във времето се превръщат в опасни приключения.
	Олимпия — 532 г.пр.Хр. Борецът Милон от Кротон, неговият брат и баща им са най-добрите спортисти на Олимпийските игри. За всеобщо учудване този път те търпят поражение. Случайност ли е това или някой се е погрижил най-добрите спортисти да губят?
