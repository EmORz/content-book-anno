	На война и в любовта всичко е позволено — особено когато залогът е огромно наследство.
	Изисканата светска дама Юнона, ексцентричната й сестра Атина и техните красиви братовчедки — Диана и Венера, живеят безгрижно и охолно с парите от голям попечителски фонд. Щедрият им благодетел — техният чичо Клем, ги кани в имението си на Сейшелските острови, за да им представи годеницата си. Освен това той им съобщава, че ще закрие попечителския им фонд.
	Племенничките на милиардера веднага съзират враг в лицето на младата Бей Линг. Те бързо трябва да предотвратят сватбата, за да не останат без наследство. За целта братовчедките измислят план как да убедят чичо си, че сексапилната тайландка не е подходящата за него съпруга. Но докато се опитват да си върнат благосклонността му, те трябва да се издържат сами.
	Какво се случва, когато четири разглезени млади дами трябва да се справят сами в живота? Коя от тях ще успее и коя ще се провали?
