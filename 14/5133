	След трийсет години Уилсън Луис осъзнава, че романтиката отдавна отсъства в брака му с Джейн — дъщеря на любимите герои от „Тетрадката“ Ели и Ной Калхун. Съпругата му вече не го обича и вината за това е само негова.
	Но Уилсън е готов да направи и невъзможното, за да завоюва отново голямата си любов. Негов довереник и съветник по въпросите на сърцето става Ной.
	Точно тогава най-голямата дъщеря в семейството съобщава, че ще се омъжва. За Джейн това е повод да организира сватбата, за която винаги е мечтала. За Уилсън — перфектната възможност да осъществи романтичния си план. А разтърсващата любовна история на Ной и Ели ще бъде неговият пътеводител към сърцето на жената, която винаги е обичал…
