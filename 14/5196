	Три забележителни фамилии, обещание отпреди петдесет години, което някога ги е свързвало, немислимо предателство, което ги е разделило, и старинен бронзов дракон, който може да унищожи бъдещето им…
	Райли Макалистър, Пеги Хатауей и Алиша Чен принадлежат към различни светове. Райли вече не е младежът, израснал сред хипита. Той се стреми към справедливостта — понякога бавно и мъчително, но с чувството, че възтържествуването й е най-важното в живота на всеки човек. Пеги се опитва да намери мястото си като наследница на прочута фирма за търговия с антикварни предмети. Алиша е впримчена в ограниченията, налагани от предразсъдъците на семейството й.
	Трима души, събрани от съдбата, и принудени да направят невъзможния избор между романтичната любов и лоялността към семейството, между спокойния живот сред разкош и богатство и откриването на истината. Защото съществуване, изградено върху лъжи, макар и позлатени, е немислимо. Отвори ли се вратата към миналото, връщане назад няма…
