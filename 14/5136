	„Среща с непознат“ е история за мъж и жена, опитващи да спасят живота на едно дете, което ги е свързало… и заради което могат да загинат.
	Тя е Джордан Къри — красива, млада и неомъжена. Преди четири години годеникът й е я изоставил в деня на сватбата им. От този ден тя вижда във всеки мъж подъл предател.
	Той е Бо Съмървил — мултимилионер, който е и талантлив архитект. Наглед притежава всичко, за което може да се мечтае, но жестоката съдба го е лишила от най-скъпото — съпругата и малкият му син са загинали при катастрофата на самолета, пилотиран от него.
	Общото помежду им е, че се страхуват от любовта, боят се да не бъдат наранени отново.
	Когато обща позната им урежда среща, и двамата намират предлог да откажат… но тъкмо тогава се намесва съдбата.
	Една бурна нощ в дома на Джордан неочаквано се появява приятелката й от детинство Фийби и я моли временно да приюти четиригодишния й син Спенсър. И да не споменава пред никого, че момченцето е с нея. Само след двайсет и четири часа Фийби и съпругът й загиват от ръката на хладнокръвен убиец. Убиец, който няма да се спре пред нищо, за да отнеме и живота на детето.
	Бо, който неволно е въвлечен в драмата, предлага изход — наел е вила на остров край бреговете на Северна Каролина, където момченцето ще бъде в безопасност. Ала за Джордан съществува и друга заплаха — неусетно се е влюбила в красивия архитект, който още тъгува за съпругата и сина си…
