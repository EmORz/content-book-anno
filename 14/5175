	В своя нашумял роман „Крамър срещу Крамър“ Ейвъри Кормън разказва за началото и края на една обикновена семейна драма — обикновена за всички освен за действуващите лица в нея. Авторът изтъква, че при недостиг на взаимна любов в едно семейство основният критерий за индивидуалните човешки качества е чувството за дълг и отговорност. Произведението свидетелствува за дълбоката трагика на индивида в условията на буржоазното общество.
