	Дейна Кларк винаги е мечтала за стабилен брак, скрепен с много любов. Сега, когато е омъжена за любимия човек и двамата очакват първото си дете, тя смята, че е постигнала пълно щастие. Но денят, в който се ражда тяхната дъщеря, се превръща в най-кошмарния в живота на Дейна и Хю. Хубавото и здраво момиченце има афроамерикански черти. Семейството на Хю принадлежи към стар аристократичен род и всички подозират Дейна в извънбрачна връзка. За неин ужас и разочарование, съпругът й също започва да се притеснява от факта, че хората няма да повярват, че той е баща на Елизабет. Твърдо решена да защити репутацията си и да опази брака си, младата жена се впуска в търсене на истината. Истината обаче се крие в миналото на рода на Хю, където страхът и предразсъдъците са потулили семейни тайни, които никой не желае да си спомни.
