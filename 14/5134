	Фиона Бристоу води почти идиличен живот на малък остров, близо до Сиатъл, занимава се с дресировка на кучета и ръководи доброволен отряд за спасителни операции. Само че преди години Фиона е била отвлечена от убиеца с червения шал, но успява да се измъкне. Убиецът обаче си отмъщава на годеника й, полицай.
	Самотата се настанява в живота й, който се променя от мига, в който се появява Саймън, собственик на игриво кученце, подарък от майка му, с което той не успява да се справи. Между двамата пламва неудържимо привличане, макар той непрекъснато да повтаря, че не иска нито куче, нито жена, а и тя не била негов тип. Ненадейно сенките от миналото се надигат и вече преживените кошмари заплашват отново да нахлуят в живота й. Втори убиец, подробно запознат с методите на вече осъдения престъпник, е решил да доведе докрай работата на „наставника“ си.
