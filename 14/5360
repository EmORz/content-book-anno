	Американски взвод с хуманитарна мисия, който строи болница за бедните в джунглата между Боливия и Бразилия, е избит до крак. Жестокото клане взривява посолството на САЩ и Държавния департамент. Необяснимото престъпление съсипва безупречната кариера на военния аташе полковник Джон Чърч и го хвърля в ужасни угризения. Полковникът решава да открие виновниците. Той тръгва сам в джунглата и потъва в „Сърцето на мрака“. Наркобарони, посланици, генерали, наемни убийци, вашингтонски политици — всички са оплетени в една „малка мръсна война“, която не могат да спечелят, но и не искат да прекратят…
