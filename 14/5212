	Адвокатът Стив Соломон спи до своята любима и съдружничка Виктория Лорд и най-малко очаква, че след миг ще се втурне в скоростно преследване на яхнали джетове екотерористи — похитители на делфини. Но така става, когато племенникът ти кисне по делфинариуми и учи делфински.
	До сутринта един човек умира и Стив се сдобива с нов клиент — не друг, а освободителят на животните. В крайна сметка шумотевицата ще осигури голяма реклама на „Соломон и Лорд“. Има само една пробойна: Виктория също се заема с делото — от противоположната страна обаче.
	Сбърканото дуо поне е съгласно в едно — всеки от тях е твърдо решен да спечели.
