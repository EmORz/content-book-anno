	Направих ли правилния избор? — този въпрос неизменно си задава всяка омъжена жена.
	Това е история, която обяснява защо обичаме тези, които сме избрали да обичаме. История и за това защо не можем да забравим онези, които не са подходящи за нас.
	Изкушена от примамливо предложение за работа, което би дало тласък на кариерата й, Елън се изправя пред предизвикателството да работи съвместно с Лио — мъжът, с когото е имала изпепеляваща и страстна, но изпълнена с разочарования интимна връзка. Мъжът, когото не може да забрави. Какво се случва, когато Елън и Лио се засичат в един дълъг самолетен полет и всичко се променя…
	Емили Гифин внася хумор и любов в своите романи и разкрива какво мислят и чувстват жените, когато са изправени пред решителен избор. Книгите й са продадени в над 1,8 милиона копия по света, което я превръща в най-бързо добилата популярност авторка на дамска проза днес.
