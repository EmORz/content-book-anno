	От зоопарка в Чикаго е отвлечен безценен, рядък екземпляр от изчезващ вид — бременната панда Юе Нуа — Лунно цвете. В отвличането е замесена и сестрата на Джоузи Талбът. Джоузи изучава живота на пандите. С кариерата, с честта, с изследванията й е свършено! Изпаднала в огромно отчаяние, тя трескаво мисли как да спаси Лунно цвете и сестра си. Ако съществува някой, който би могъл да открие и освободи пандата, то това е гордият и безстрашен ловец на диви животни Аарон Уайтуотър. Затова Джоузи е принудена да произнесе думите, които се е заклела да не изрича никога:
	„Уайтуотър, имам нужда от теб!“
