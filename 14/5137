	Катастрофа на магистрала в Калифорния преди тридесет и една години… В резултат на катастрофата Клер Форестър ражда преждевременно. Бебето й оцелява, но не и съпругът й. Години след това дъщерята на Клер — Пейдж Форестър — става лекар, също като своя баща, когото не познава. Пейдж има медицински проблем, който старателно крие — една от многото тайни в семейство Форестър. Нещата се усложняват още повече, когато тя се влюбва в Джак Логан, неин стар колега от университета, и среща Гуен Сейнт Джеймс, с която неочаквано се сприятелява. Тя също е на тридесет и една и е гримьорка. Миналото на Гуен, която е съвсем сама на света, е пълно с тайни. Чрез приятелството си с Пейдж тя за първи път познава усещането за семейство. Двете се чувстват почти като сестри. Връзки на обич, връзки на общата кръв. Често пъти те са толкова близки…
