	_Обичта й към него бе също като хартиена роза, закопняла за чудо, което да я превърне в реалност…_
	Предизвикателно красивият Тейт Уинтроп се оказва на точното място и в точното време, за да спаси живота на Сесили Блейк. Без никакво колебание тя му отдава най-нежните си чувства, но гордият Тейт не допуска дори разговор за неравностоен брак. Отхвърлена, Сесили няма друг изход, освен да напусне мъжа на своите сънища. След години обаче се връща, твърдо решена да го спечели.
	И когато се оказва, че Тейт е въвлечен в шумен политически скандал, тя разбира колко силно се нуждаят те един от друг. Повече от всякога. Сега именно Сесили, жена с обещаваща кариера, ще помогне на Тейт и ще го предпази от пагубните последици от страшната му тайна…
