	Зоуи преживява най-ужасното нещо, което може да се случи на една булка. Младоженецът я изоставя пред олтара пред очите на всички роднини и приятели. Тя не може да понесе унижението и решава да замине за Америка, където започва работа като бавачка на петгодишната Руби и по-малкия й брат Сам.
	От самото начало Зоуи се сближава с децата, но общуването с баща им се оказва доста по-трудно. След трагичната смърт на съпругата му Раян се е затворил в себе си и се държи резервирано дори с децата си. Въпреки това, англичанката изпитва силно привличане към него и прави всичко възможно да го впечатли. Макар да изпада в редица комични ситуации в опитите си да го съблазни, Зоуи успява да спечели сърцето на Раян с неподправения си чар и чувство за хумор.
	Доволна от живота си в Америка, бавачката чувства, че вече се е отърсила от болезнените спомени. Точно тогава тя открива, че човек трудно може да избяга от миналото. Бившият й годеник я моли да се върне при него и Зоуи трябва да направи своя избор.
