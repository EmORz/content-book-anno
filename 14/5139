	Хонория Ардмор е порядъчна млада дама. Имала е само един миг на слабост — преди четири години се е влюбила в един грубоват пират. Той обаче загива и отнася тайната на брака им в гроба. Така поне си мисли тя до нощта, в която мъжът се появява в спалнята й, нетърпелив да продължи оттам, откъдето са ги прекъснали преди време.
	Кристофър Рейн успява да надхитри смъртта и смята, че животът му дължи компенсация. Затова той е решен да си върне любимата жена. Ненаситният пират не е свикнал да отстъпва ценната си плячка — още повече на някакъв си нов годеник.
	Въпреки че го желае, Хонория му заявява, че не може да остане с мъж, който не я обича истински. Налага се двамата да сключат сделка. Тя ще му позволи да я прелъстява всяка нощ, докато трае пътуването им през Атлантическия океан. Но ако до пристигането им в Англия той не успее да хвърли котва в сърцето й, тя ще го напусне. И така, в уюта на луксозната си каюта, Хонория ще научи, че жената никога не бива да подценява способностите на един хитър пират…
