	В „Заветът на Сандилх“ авторът се спира на вълнуващи и драматични събития от средновековната българска история. Чрез съдбата на Сандилх, Младен и Мукапорис са показани мигове от най-ранната българска история — времето, когато хан Аспарух създава онази сплав от славяни, прабългари и пославянчени траки, която довежда и до образуването на българската народност.
	В шестте исторически очерци се проследява укрепването на българската държава при Тервел, присъединяването на родствени славянски племена по времето на хан Персиан, блестящите победи на Калоян над ромеи и латини. Отразена е класовата борба в България чрез епизода, посветен на народния вожд Ивайло, вдигнал се на борба против татарите и болярите. Чувство на гордост ще предизвика у учениците и материалът, посветен на царуването на Теодор Светослав и голямата му победа над ромеите при Скафида.
