	Либърти Джоунс има мечти и решимост да избяга от затънтеното градче Уелкъм, Тексас — ако не позволи на дивото си сърце да управлява разума й.
	Харди Кейтс е момче от нейната черга, но гледа на Либърти като на нещо напълно забранено. Собствените му амбиции са по-големи от Уелкъм, а Либърти е само усложнение, което не му трябва. Но нещо магично и властно ги привлича един към друг, нещо по-опасно и по-силно от двамата.
	Той е единственият мъж, когото тя не може да има.
	Когато Харди напуска градчето в преследване на бъдещето си, Либърти остава съвсем сама с малката си сестричка, която трябва някак да отгледа. Надеждите за колеж се изпаряват, а Либърти скоро попада под властта на магната Чърчил Травис. Вратите на разкошното му имение се отварят пред Либърти, но вътре съвсем не я очаква килим от рози. Семейството на милиардера изобщо не е очаровано, а най-големият му син направо не може да я понася. Клюката, че богатото „татенце“ е хвърлил око на красавицата с мексиканска кръв, а тя няма нищо против да бъде неговото „захарче“, плъзва бързо като змийски език…
	Тя е от погрешната страна на пътя.
	Животът на едно „захарче“ всъщност никак не е сладък. Сладките мечти често нагарчат, особено ако трябва да минеш през огън и пепел, за да ги постигнеш, а в сърцето ти няма място за двама мъже, заслепени от толкова много ярост и амбиция.
	Какво ще научи Либърти в трудния път към щастието? Какъв избор трябва да направи?
	Да бъдеш „захарче“ — една житейска драма, на която можеш да повярваш. И една прекрасна любовна история, която няма да забравиш никога.
