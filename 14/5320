	От 30 до близо 150 долара за барел — толкова поскъпна нефтът на международните пазари, откакто през 2004 г. за пръв път бе публикувана книгата на Пол Робъртс „Краят на петрола“. Тя е предупреждение, прогноза и прозрение за бъдещето на световната енергетика. В динамично изложение авторът разказва за края на въглищата, а след това и за края на петрола, за бъдещето на водородните горивни клетки — всичко това преплетено с малко познати факти и лица, които играят основна роля зад кулисите на енергетиката. Заради всичко казано в книгата сега Пол Робъртс с основание би могъл да попита: „Казах ли ви, че така ще стане?“ Най-вероятно ще може да зададе същия въпрос след още много години, защото прогнозите му гледат далече в бъдещето. А заедно с него и вие, читателите, узнавате перспективите — не толкова мрачни, но и не толкова оптимистични. Във всички случаи обаче сбъдващи се.
