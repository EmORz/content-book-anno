	Юлиан, Ким и Леон откриват тайната на една стара библиотека: магическият Темпус е машина на времето, която може да ги отведе на всяко място в миналото. Те пътуват по следите на престъпници в различни исторически епохи. Техните пътешествия във времето се превръщат в опасни приключения.
	Еге — 336 г.пр.Хр. Македонският цар Филип ІІ празнува сватбата на дъщеря си Клеопатра. По време на театрално представление телохранителят му Павзаний го убива пред очите на хиляди зрители.
	Дали синът му Александър Македонски има пръст в убийството? Тримата детективи се отправят на пътешествие във времето, за да разберат, че театър се играе не само на сцената.
