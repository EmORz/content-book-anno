	Вълшебната страна е управлявана от Деветте Господари на природните сили. Един от тях, Господарят на мрака открадва Жезъла на властта, който поддържа равновесието между тези девет сили. За да бъде намерен и победен крадецът, е необходимо да се открие и пренесе в замъка на Деветте Господари изгубеният Кристал на познанието.
	Тази задача е поверена на човек от нашия свят (на теб, читателю).
	Накрая кристалът е спасен, но с хитрост и предателство Господарят на мрака успява да избяга. Към него се присъединява и Повелителят на сенките. Двамата призовават духа на една зловеща сила, наречена Древното зло, която те смятат да контролират с помощта на откраднатия Жезъл на властта. Още по-голяма опасност застрашава вълшебната страна. Ако се изплъзне от контрол, Древното зло може да разруши и опустоши всичко.
