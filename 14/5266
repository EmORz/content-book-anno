	Джулиън Кейн е отново в града.
	Преди време, когато е седемнадесетгодишно момиче, красивата и упорита Порциа Кабът спасява прокълнатия живот на привлекателния вампир Джулиън Кейн, който я белязва завинаги, а след това заминава в търсене на своята душа. Той се завръща пет години по-късно, за да открие, че очарователното младо момиче, което е оставил зад гърба си, се е превърнало в омайна красавица с нежно сърце… и страстни копнежи.
	Порциа бързо открива, че съблазнителните и забранени целувки на Джулиън все още я карат да копнее за нощта… и за неговите ласки. Но този Джулиън, който се е завърнал в Лондон, не е същият вампир, когото тя помни. Безрезултатното търсене на откраднатия му човешки живот го е превърнало в пропил се развратник. А неотдавнашните убийства в града, карат Порциа да се страхува, че мъжът, когото тя винаги е обожавала, може би наистина е чудовище.
	Джулиън знае, че трябва да отблъсне Порциа, но страстта и гладът му за нея нарастват все по-неудържимо всеки път, когато я докосне. От години той се бори с изкушението да се предаде на прокълнатите си дарби, без да осъзнава, че любовта на Порциа може да му поднесе най-опасния от всички дарове… причина да живее.
