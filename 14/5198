	Леополд фон Захер-Мазох (1836–1895) е сред най-четените автори не само в Австро-Унгарската империя, превеждан е по целия свят. Той има самочувствието, че е един от най-известните немскоезични писатели след Хайне и Гьоте и заминава за Париж, за да завладее литературния престол, освободен след смъртта на Тургенев. Посрещат го с овации. Сам знаменитост, той се движи сред знаменитости, неизменно съпровождан от скандали.
	Спомените на Ванда фон Захер-Мазох (1845–1906) отключват тясната врата към другия живот на писателя. Той е имал много жени, защото винаги е търсил силната, жестоката, деспотичната жена. Тя трябва да го презира, мами, ругае, измъчва. Той трябва да бъде презиран, мамен, руган, измъчван.
