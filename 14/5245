	_Тя не си измисля… Вярват й жените и… мъжете._
	Тес е привлекателна четиридесетгодишна домакиня с три деца и симпатичен съпруг, който непрекъснато работи и пътува в командировки, за да осигури училищните такси и прехраната на семейството си. Преди да се прибере у дома след идилична семейна почивка на брега на океана, Тес прави равносметка на живота си и взема драматично решение, което я повежда по нов път. За да го измине, тя трябва да събере цялата си смелост и да защити правото си на личен избор. Нейните близки и приятели няма да подкрепят желанието й за професионална реализация. Тес ще бъде изправена пред предизвикателството да бъде майка, съпруга и успяла жена едновременно. Ще успее ли да съхрани семейството си, без да се отказва от мечтите си?
