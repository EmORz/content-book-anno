	Поредицата „Хейло“ е базирана на компютърната игра „Halo: Combat Evolved“ и представя съдбовния сблъсък между човечеството и Съглашението. Сега оцеляването на гражданите на Харвест е в ръцете на един морски пехотинец — сержант Ейвъри Джонсън.
	Пръстените Хейло не само унищожили Потопа, а и поставили началото на Голямото пътуване на Предшествениците. Оракулът на Предшествениците изведнъж се събужда след цяла вечност очакване. Знае ли Оракулът къде се намира най-силното оръжие на Предшествениците — седемте митични пръстеновидни структури, известни с името Хейло?
	Междувременно извънземните Киг-Яри търсят реликви, останали от Предшествениците. С изумление те установяват наличието на хиляди реликви именно на Харвест — най-отдалечената колония в империята, плодородна планета, в чиято орбита непрекъснато изчезват човешки кораби.
	Епохата на Съмнението е приключила. Човечеството няма никаква представа с какво ще се сблъска и сержант Ейвъри Джонсън знае, че то е обречено, освен ако не се изправи срещу предизвикателството.
