	Куин Кортез, елитен и скъпоплатен адвокат, има репутация на безмилостен хищник както в съдебната зала, така и в леглата на безбройните си любовници. Докато една от тях не е убита в дома й. Заподозрян номер едно е Куин. В полицията случайно се среща с братовчедката на жертвата — Анабел — и между тях против волята им прелита искра. Една искрица, от която започва да тлее чувство, на което Куин е смятал, че не е способен, а Анабел — че е кощунство. Убийствата на любовници продължават. Примката около Кортез се стяга. Той иска да докаже невинността си и в този му поход към истината жадува и да спечели едно сърце, мечтае да се превърне в нов човек. А Анабел — студената дама със синя кръв — разбира, че е влюбена в един непознат. Научава и нещо ново — че само любовта може да даде бъдеще на един живот, дори и ако тя е с… непознат.
