	Когато Клод Кендрик, собственик на галерия със съмнителна репутация в Парадайз сити, е потърсен от Ед Хадън — Царят на крадците на предмети с художествена стойност — за да му намери купувач за безценната икона на Екатерина Велика, той решава, че и най-ненаситните му желания са се сбъднали! Защото мултимилионерът Херман Радниц е готов да заплати шест милиона долара. Но има една уловка: като част от сделката Радниц иска иконата да му се достави в Цюрих. Кендрик научава, че едно младо семейство ще пътува из Европа и всичко, което му остава, е да направи така, че иконата да бъде пробутана в багажа им без те да разберат… А това семейство са чисто и просто детективът Том Лепски и хубавата му жена…