	Геологът авантюрист Филип Мърсър — дързък до безумие, но неповторимо галантен — се завръща за ново приключение, което започва под легендарната Зона 51 и ни довежда до предсказание за гибелта на света…
	Нает да ръководи прокопаването на пещера дълбоко под Зона 51, Филип Мърсър се озовава в центъра на дългогодишна конспирация. С помощта на необикновени познания за тектоничното движение на земните пластове отшелнически орден на тибетски монаси предсказва бедствия с опустошителна сила и е твърдо решен да стане свидетел на сбъдването на предсказанието.
	Айсберги плават в южния Тихи океан, подводница се появява под планина в пустинята, термоядрена бомба ще унищожи райски остров… Обстановката предсказва Армагедон. От Филип Мърсър и загадъчната красавица Тиса Нгуен зависи дали ще бъде предотвратен невъобразим катаклизъм.