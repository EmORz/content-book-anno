	Емилиян Станев зае своето място в литературата ни в началото на 30-те години на XX век. Първата му книга разкази излиза, когато е вече 31-годишен. Възраст, на която някои автори почти бяха изчерпили себе си след многото стихийни пориви на таланта си. Но Емилиян Станев е съвсем друг тип творец. Той зрее бавно и мъдро, за да твори настойчиво през целия си живот. Влиза в литературата не с дързостта на младеж, а със спокойствието на зрял мъж, крепил характера си. Привикнал с мисълта, че ще слее в себе си художника с писателя, разделил се с много свои илюзии, той разбира илюзиите и на околните. И личното духовно богатство му помага да се приобщава към душевността на болните — обременените от живота, на загубилите свободата си, на нещастните в стремежа си към щастие.

	_Източник:_ http://books.svetove.com/c/p-p/m-390/id-2593/антихрист-емилиян-станев.html