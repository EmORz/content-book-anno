	Младият Рамзес обявява война на религиозните жреци, с намерението да превъзмогне вековните предразсъдъци и схеми на покорството, но надделяват жреците. Идва следващият „послушен“ владетел Херхор. Остава единственото прозрение, че в политиката, както и в живота, няма справедливост, че тя е измислена за нечии нужди и изгоди. Чрез размислите на младия фараон Болеслав Прус изрича безпощадната истина, валидна едва ли не за всички времена: „В държавата няма такива тесни врати, наречени закони, през които да не може да мине всеки, навеждайки глава. В тази «сграда» има разни входове и изходи: тесни — за малките и слабите, широки — за силните.“
	Източник: http://duma.bg/2007/0807/250807/kultura/cul-5.html