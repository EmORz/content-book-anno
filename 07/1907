	Загадката на великите египетски пирамиди е разкрита. Амон Ра, богът на слънцето, е мъртъв. Звездните порти се отварят за секретен проект на Пентагона, който изпраща елитен екип от учени и военни на милиони светлини години от Земята.
	Но някъде там, далеч от познатия на хората свят, след сън, продължил осем хиляди години, се събужда красивата и жестока богиня Хатор, която ще предяви претенциите си към престола на Ра.
	Героите, родени от въображението на Роланд Емерих и Дийн Девлин, спечелили си милиони почитатели с кинохита „Старгейт“ и едноименния телевизионен сериал, се завръщат за ново, още по-грандиозно приключение на страниците на този все още неекранизиран бестселър на Бил Маккей.