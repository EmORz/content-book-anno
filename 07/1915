#	ВСИЧКО ЗАПОЧВА В ЗОРАТА НА ЧОВЕШКАТА ИСТОРИЯ, В ЕДНА МРАЧНА ЕГИПЕТСКА ГРОБНИЦА.

	В продължение на четири хиляди години — далеч преди човечеството да бъде въвлечено в космическа битка за своето оцеляване — четири създания, пред които дори и смъртта е безсилна, посяват семената на хаоса и разрушението. Хранейки се с кръвта на нещастните жертви от древна Спарта до зловещите нацистки концлагери — тези мрачни създания играят ключова роля във всички важни исторически момента на Земята. Свързани с общото си минало, но разделени от злокобните си амбиции, въоръжени с най-модерните оръжия, които може да предостави човешката мисъл, те осъзнават, че е ударил техният час. Призовани са от своя непобедим водач — Носферату, който мечтае да бъде бог и да властва над цялата планета. Оръжието, на което разчита, за да осъществи тази своя идея, се нарича Светия Граал и в него се крие сила, срещу която никой смъртен не може да се изправи. Но най-страшният му враг може да е един от другарите му…