	Агент на ЦРУ изчезва в амазонската джунгла.
	Четири години по-късно неговият шеф получава съобщение от бразилска морга, потвърждаващо смъртта.
	В свръхсекретна папка има фотография на агента, направена преди убийството. На снимката той е размахал единствената ръка,
	която му е останала, след като снайперски куршум е отнесъл другата.
	В друга свръхсекретна папка се съхранява фотографията, направена в моргата.
	На нея се вижда тялото на агента с две ръце.
	Какво се е случило там?
	Специално подбран екип от учени и военни се отправя на експедиция, за да разбере истината.
	На всяка цена!