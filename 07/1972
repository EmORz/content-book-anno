	„Сватбата на Беки Б.“
	Защото човек веднъж се жени… за първи път. Нали?!
	За пръв път животът на Беки Б. изглежда подреден. Получила е мечтаната работа като личен продавач-консултант (харчи парите на другите и на всичко отгоре й плащат за това). Живее в страхотен апартамент в Манхатън заедно с приятеля си Люк. Дори двамата дори са открили обща банкова сметка (само дето не могат да се споразумеят дали полите от „Миу Миу“ би трябвало да се смятат за домакински разход).
	И тогава Люк й прави предложение за брак, което внезапно преобръща живота й…
	Майката на Беки иска сватбата да бъде в родния й Оксшот и дъщеря й да носи нейната стара булчинска рокля с къдрички и воланчета. Майката на Люк обаче настоява за екстравагантен сватбен прием в Ню Йорк, във фантастичния хотел „Плаза“ — с всичките му там приказни горички с естествени дървета и птички, които биха се задоволили да им приглася само Нюйоркската филхармония.
	Беки е наясно, че трябва да вземе решение — но в интерес на истината много по-забавно е да дегустира различни торти, да пробва всевъзможни булчински рокли и да прави списъци на гостите. Времето напредва! А от двете страни на Атлантика всеки крои собствени планове за сватбата. И Беки скоро разбира, че се е забъркала в голяма каша…
	Това е „Сватбата на Беки Б.“ — Защото човек веднъж се жени… за първи път!
