	Взривна смес от история, екзотика и безпрецедентно действие. „Хаос“ експлодира от страниците и достига кулминацията си в сърцето на археологическо съкровище, заровено под пясъците на Египет.
	Следвайки хитро поставени улики, Мърсър трябва да разсъждава като един от най-опасните терористи в света в най-зрелищното приключение в кариерата си, което ще остави град в развалини и ще разкрие истината за една от най-големите трагедии в историята на XX век и тайната на легенда отпреди три хиляди години.


	Джак Дю Брул е автор на много трилъри.
	В сътрудничество с Клайв Къслър написа бестселъра „Досиетата «Орегон»“ и предстоящата за публикуване „Брегът на скелетите“. Завършил е Уестминстър Скул и има научна степен по международни отношения от университета „Джордж Вашингтон“. Живее във Върмонт със съпругата си Деби.