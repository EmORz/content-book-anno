	Ерагон намира в гората блестящ сапфир. Бедното момче се надява, че парите от продажбата на скъпоценния камък ще стигнат за прехраната на семейството му през зимата. Камъкът обаче се оказва яйце на дракон и Ерагон осъзнава, че се е натъкнал на наследство, древно колкото самата Империя.
	Между младежа и излюпения дракон Сапфира се създава неотменима връзка, която преобръща завинаги живота на Ерагон. Разполагащ само с един стар меч и налудничавите съвети на възрастен разказвач на приказки, Ерагон и младият му дракон трябва да преодолеят невероятни изпитания и да се изправят срещу безчет страховити противници.
	Ще съумее ли Ерагон да се превърне в един от легендарните Драконови ездачи, призвани да спасят Алагезия от зловещия император Галбаторикс?
