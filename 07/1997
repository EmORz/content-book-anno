	Началото на четиринайсети век. Между крал Едуард I Английски и Филип IV Френски съществува привиден мир. Но в зловонните улички и бедняшките квартали на Париж и Лондон тайните агенти на двамата крале все още водят своята скрита, смъртоносна война.
	Уелският принц тъне в разкош под вредното влияние на своя фаворит-содомитът Пиърс Гейвстон. Гейвстон не само се занимава с черна магия, но има и политически амбиции — да управлява престолонаследника, а чрез него — и цяла Англия.
	Скандалите, укрити в сянката на престола, заплашват да излязат наяве след загадъчната смърт на лейди Елинор Белмонт, бивша любовница на Уелския принц. Дамата е открита със счупен врат в подножието на стълбището на манастира, в който се е оттеглила.
	Самоубийство? Злополука? Или предумишлено убийство?
	В такива случаи крал Едуард I се обръща за помощ към незаменимия Хю Корбет — кралски довереник и шпионин, който разплита безпогрешно и най-загадъчните убийства — за да спаси доброто име на своя крал и за благото на държавата. Корбет трябва не само да разкрие убиеца на лейди Елинор, но и да разреши последвалите зверски убийства в манастира. Разследването го сблъсква отново с отдавнашния му съперник Амори дьо Краон, шпионин на френския крал. Корбет трябва да се справи и с убийствения гняв на Гейвстън, с коварни наемни убийци — и с притворството на собствения си господар…


	„Принцът на мрака“ е първият от случаите на сър Хю Корбет, с който започва поредицата „Средновековни загадки“ на Пол Дохърти.
C>
	„Дохърти е маестрото на средновековния криминален роман.“
@	сп. „Букс“
C$