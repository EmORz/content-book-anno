	Жул Верн е един от най-известните и най-обичани писатели на научно фантастични приключенски романи. Той е създал и много произведения, в които развълнувано и с участие описва борбите за освобождение на различни народи.
	„Архипелагът в пламъци“ ще запознае младите читатели с героичните борби на гръцкия народ за освобождение от турско иго.
	1827 година. Гърция е разкъсвана от борби и пожари.
	Динамично се разгръща действието. Морски битки, продажба на пленници в робство, смели честни хора и обогатяващи се подлеци се срещат в заляната в кръв и пламъци Гърция.
	Сред препятствията и трудностите разцъфва красивата любов между френския офицер Анри д’Албаре и Хаджина Елизундо, които остават да живеят в освободена Гърция.
