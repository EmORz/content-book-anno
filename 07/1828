	Частният детектив Любомир Дяков — мъж с хаплив език, Бърз ум, светкавично ляво кроше и меко сърце — ще спечели симпатията Ви. Не защото е сто и тридесет килограмов. Не и защото е богат — осем милиона френски франка в западни банки. А защото е загърбил лукса в Париж с една-единствена цел — на четиридесет години да превърне живота си от битка за пари в смислено съществование. И да отмъсти за смъртта на баща си.
	„СМЪРТТА НА ПЛЪХА“ е първият случай в новата му кариера. Трупът в пламъци, влюбената психопатка, невярната съпруга и младият шмекер ще го изправят пред различни изпитания. И всичко това — на фона на глада, мрака и политическата истерия през есента на 1990 в София, България, Източна Европа.