	Има автори, които обичат да говорят за себе си и за своята работа. Аз — не. Ако създаденото от един писател се продава непрекъснато и добре, той няма защо да си губи времето да дава интервюта, да пише предговори, нито да се тревожи какво щели да кажат критиците. Работата ми е да напиша книга, която да е интересна за широк кръг читатели. Извършвам тази работа добросъвестно. Въведения към написаното едва ли ще заинтригуват мнозинството от читателите ми. Никак не ги е грижа. Те искат едно: увлекателно четиво. Тъкмо това се опитвам да им дам.
	Джеймс Хадли Чейс