	Преди десет години шпионският сателит „Медуза“ изгаря в земната атмосфера, но сензорите му разкриват тайна, заровена дълбоко в земята, скрита от хиляди години от очите на човечеството. Безценно откритие, за което някои биха дали живота си, за да го намерят, и са готови да убиват, за да го притежават.
	Филип Мърсьр е надарен с необикновен талант като геолог и с интелект, равен на съобразителността и смелостта му. Той бързо се превръща в легенда.
	Сред силните на деня най-малко две групировки се нуждаят от помощта му. Когато едната отвлича и държи като заложник най-стария му приятел, Мърсър е принуден да изпълни исканията на похитителите. Не е ясно на кого служат, но жестокостта им е безспорна.
	В безмилостен и враждебен свят, разтърсван от насилие, Мърсър бърза да намери съкровището, единственото нещо, което ще спаси приятеля му. Но местонахождението му е загадка. Той е възпиран от брутални конкуриращи се сили и неочаквано научава, че залогът е много по-висок…