	След 41 години истинският роман „Тютюн“ се връща отново на читателите.

	През февруари 1952 г. два доклада и 23 изказвания на секция „Белетристика“ към Съюза на българските писатели разпъват на кръст автора и творбата му.
	Оценките са:
	… Произведението не е художествено;
	… Романът „Тютюн“ е провал за Димов;
	… Безспорно се чувствува атмосферата на сексуалност и еротичност;
	… Димов остава в плен на буржоазнореакционното фройдистко схващане за човешката личност;
	… Димов трябва да преработи сериозно своя роман, като вземе за пример съветските писатели…

	Димитър Димов е бил принуден да преработи романа. Така се получават два романа с един автор и едно заглавие. Истинският беше забравен от издателите. Сега той е в ръцете ви благодарение на Издателски комплекс „Труд“.
