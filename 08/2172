	При загадъчна самолетна катастрофа загиват всички пътници и членовете на екипажа. Сред жертвите са двете дъщери и съпругата на криминалния репортер Джо Карпентър.
	Той изпада в дълбока депресия, напуска работа и дори мисли да сложи край на живота си.
	Една година след трагедията Джо се запознава с тайнствена магнетична жена на име Роуз Тъкър. Тя твърди, че е оцеляла след катастрофата и ще му съобщи нещо, което ще му помогне да се примири със загубата. Ала преди да успее да я разпита, Роуз изчезва.
	Джо е разяждан от съмнения. Подозира властите в умишлено укриване на истината, същевременно в душата му се поражда плаха надежда, че ако твърденията на Роуз са верни, то може би има и други оцелели. За да разгадае мистерията, непременно трябва да намери загадъчната жена. Но докато упорито я издирва, разбира, че чрез връзката си с нея е станал мишена на могъща тайнствена организация, която е решена да попречи на Роуз да разкрие тайната за катастрофата на полет 353.
	Той не подозира, че му предстои да научи разтърсваща истина, която завинаги ще промени съдбата на човечеството.
	_Източник:_ http://www.pe-bg.com/?cid=3&pid=1473