	„Морс се опитва да скрие разочарованието си. Толкова много хора в хотел «Хауърд» тази вечер бяха маскирани — промяна в дрехите, в грима, в партньора, в поведението, почти промяна на начина на живот. А мъжът, който бе убит, бе най-добре превъплътилият се актьор сред тях…“
	Главният инспектор Морс рядко позволяваше да бъде въвлечен в новогодишни празненства. За него разследването на убийството в празнично украсения хотел бе нещо необичайно.
	Начинът, по който бе извършено престъплението, съответстваше на случая.
	Трупът бе в маскараден костюм. А почти сигурно бе, че гостите на хотела не са се регистрирали с истинските си имена…

C>
	„Нека онези, които скърбят за истински английски детективски роман да се обърнат към Колин Декстър“
@	Гардиън
C$
C>
	„С високо качество… и изключителен замисъл.“
@	Сънди Таймс
C$

	Колин Декстър завършва Кеймбридж през 1953 г. До пенсионирането си през 1988 г. той работи в областта на образованието. Първоначално преподава гръцки и латински, след което се премества в Оксфорд като член на Университетската изпитна комисия.
	Главният герой в криминалните романи на Колин Декстър е инспектор Морс, който за първи път се появява в романа „Последен автобус за Уудсток“, издаден през 1975 г. Колин Декстър е удостоен с най-престижните награди на Асоциацията на авторите-криминалисти на Великобритания — „Златен кинжал“ за романа „Мръсницата е мъртва“, два пъти със „Сребърен кинжал“ за романите „Панахида за всички мъртви“ и „Смъртта на Джерико“. Романите на инспектор Морс са филмирани от Централната телевизия на Великобритания в сериал, посрещнат с огромен интерес в цял свят.