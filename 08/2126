#	Мечът на крал Мрак

	Злият завоевател крал Мрак завладява малко княжество, изгонва местния владетел и опъва над земята воала на вечния мрак. Ще му позволиш ли да сее нещастия в тая малка страна ти, храбри Страннико?
	Ти можеш да върнеш на хората слънцето, но трябва да завладееш меча на крал Мрак. Пътят ти минава през битки със стражи и с васалите на краля — гръмотевичните братя, които пускат огнени мълнии с върха на пръстите си. Трябва да прекосиш старата гора, да срещнеш горския дух Караконджо и зелените човечета, които тракат със зъби. В безкрайто поле ще те дебнат какаваните и хай-ваните. И когато стигнеш леговището на крал Мрак, можеш да попаднеш в най-неочаквана клопка.
	В борбата няма да си сам. Ще ти помогнат сърната, стария бухал и трите феи. Ако си достатъчно съобразителен, ще привлечеш на своя страна и краля на плъховете.
	Събери кураж и тръгни на път! Желаем ти успех!
	Книгата е написана в стил фентъзи. По обем е около 150 страници. Замислена е като тетралогия, в която влизат още:
	— _Сянката на крал Мрак_
	— _Васалите на крал Мрак_
	— _Проклятието на крал Мрак_.