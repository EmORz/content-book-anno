	Оперното изкуство в България се радва на широк кръг почитатели. Съвсем естествен е и техният стремеж към по-цялостно запознаване с проблемите на музикално-сценичното творчество, с развитието и постиженията на оперния театър в национален и световен мащаб. Новото допълнено и преработено издание на „Книга за операта“ представлява справочник по основните въпроси, свързани с развитието на операта, с нейната история и естетика. Значително място е отделено на съвременното оперно творчество, като са застъпени и най-новите произведения, създадени от български композитори, появили се на сцените на нашите театри в последните години.