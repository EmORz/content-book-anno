	Когато последният честен жител на Пойзънвил в лицето на младия Доналд Уилсьн е убит, анонимният агент от детективско бюро „Континентъл“ се нагърбва с нелеката задача да накаже виновните. В малкото миньорско градче се вихри невиждана корупция и престъпност. Полицаи, гангстери и бизнесмени работят рамо до рамо за собствените си интереси. Eдинственият шанс детективът да постигне успех в неравната битка за справедливост е да насъска престъпниците едни срещу други. Но дали някой ще оцелее след кървавата жътва? Дашиъл Хамет е основоположник на съвременния американски криминален роман и създател на емблематични творби. Неговите герои се превръщат в прототипи за последователите му и поставят началото на една нова традиция в детективския жанр.
	_Източник:_ http://helikon.bg/?act=books&do=detailed&id=66290