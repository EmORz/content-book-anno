	Романът разказва историята на чешкия ветеран Йозеф Швейк и неговите приключения в армията. Разказът започва с новината за атентатът в Сараево, довел до избухването на Първата световна война. Швейк е толкова силно ентусиазиран да служи на своята родина, че никой не може да прецени дали просто той е един малоумник или хитро подкопава усилията на австро-унгарската армия. Тази идиотщина на Швейк вкарва в чешкия език думата švejkovina („швейковщина“).
	Историята продължава с описание на събитията, случващи се в началото на Първата световна война — присъединяването на Швейк към армията и различните приключения, случващи му се първо в тила и и след това по време на настъплението при присъединяването му към неговата част на фронта. Незавършеният роман спира внезапно, преди да ни разкаже дали Швейк е имал възможността да участва в битка или да влезе в окопите. Романът е продължен от чешкия писател Карел Ванек — „Швейк в руски плен“.

	_Източник:_ [[http://bg.wikipedia.org/wiki/Приключенията_на_добрия_войник_Швейк_през_Световната_война?oldid=1806305|Уикипедия, свободната енциклопедия]]
	[[http://bg.wikipedia.org/wiki/Приключенията_на_добрия_войник_Швейк_през_Световната_война|Статията „Приключенията на добрия войник Швейк през Световната война“ от Уикипедия]] се разпространява при условията на [[http://bg.wikipedia.org/wiki/GNU_FDL|Лиценза за свободна документация на ГНУ]]. (Можете да разгледате [[http://bg.wikipedia.org/wiki/Приключенията_на_добрия_войник_Швейк_през_Световната_война?action=history|историята и авторите на статията]].)
