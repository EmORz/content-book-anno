	През далечната 1950 г. английският учен-пионер в компютърните науки Алън Тюринг се заел с въпроса за създаването на мислещи машини. Основната му цел била от обикновения дигитален компютър, чрез увеличение на паметта и скоростта, и подходяща програма, да го накара да работи подобно на човешкия мозък.
	През не толкова далечната 2023 г., Хари Харисън и специалистът в областта на изкуствения интелект Мински ни въвеждат в свят, в който същият този ИИ отстои на една крачка разстояние, и човекът а-ха да я престъпи. Студената война е отстъпила безславно в хладкото си минало, въоръжените конфликти са излезли от мода, но икономическият сблъсък между силите и свръхсилите се вихри в пълния си блясък. Всъщност, дори и фронтът да е малко по-различен, някои способи никога не овехтяват.
	В сложната партия на икономическия шах-мат непрекъснато изпъкват нови фигури и пробивни пешки. И каква е тяхната цена се определя от далеч повече от една страна.
