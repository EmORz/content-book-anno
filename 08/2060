	Сейлъмс Лот е градче, което наглед не се отличава от стотиците подобни селища в Мейн. Обаче само наглед. Защото всъщност е град-призрак — от онези, които сякаш губят жизнените си сили и изчезват заедно с обитателите си. В околността се носят слухове за космически пришълци и сборища на младежи, практикуващи черна магия. Каквато и да е причината, изчезването на местни жители е факт, а онези, които са се преселили другаде, упорито отказват да говорят за случилото се в Сейлъмс Лот.
	Писателят Бен Миърс е от малцината, които се връщат в градчето. Защо? За да забрави мъката, да се отърси от сянката на миналото и някак си да продължи да живее. Само че вместо забрава там го чака неописуем ужас.
	В Сейлъмс Лот се е заселил непознат — въплъщение на зло, унищожаващо не само онези, с които той има досег, но и скъпите им хора.
	Безметежното съществуване на местните жители остава в миналото. Разгаря се битка, в която залогът е нещо по-важно от живота. Мнозина ще загинат. докато дойде краят на неописуемия кошмар. И все пак, наистина ли е дошъл?