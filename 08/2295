C>
	Страхотна книга от страхотен писател!
@	Скот Търоу
C$

	Холър е „мобилен“ адвокат, чийто кабинет е задната седалка на един линкълн. Той пътува между отдалечените съдилища на Лос Анджелис, за да защитава всевъзможни клиенти. Рокери, мошеници, пияни шофьори, наркопласьори — всички са в клиентския списък на Мики Холър. За него правото рядко е свързано с понятия като виновност и невинност — то се свежда до пазарлъци и манипулации. Понякога обаче право означава и „правосъдие“.
	Плейбой от Бевърли Хилс е арестуван за упражнено насилие върху жена, която е забърсал в един бар. Той избира Холър да го защитава и Мики се сдобива с първия си богат клиент от години насам. За това мечтае всеки адвокат. Уликите се трупат и Холър решава, че това трябва да е най-лесното дело в цялата му кариера.
	После убиват негов близък и Холър открива, че търсенето на невинността го е изправило лице в лице със зло, чисто като пламък. За да избяга, без да изгори, той трябва да приложи всички тактики, маневри и инстинкти от арсенала си — този път, за да спаси собствения си живот.

	„Адвокатът с линкълна“ е поразителна проява на писателско майсторство — най-човечният, завладяващ и смайващо изненадващ роман на писателя, когото „Пъблишърс Уикли“ нарича „съвременният Достоевски на криминалната литература“.