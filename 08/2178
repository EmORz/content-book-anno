#	НЯКОЛКО ДУМИ ЗА АВТОРА
	Джо Дивър е роден през 1956 г. в Уудфорд Бридж, Есекс. Когато напуска колежа, той става професионален музикант с голямо звукозаписно студио в Лондон. По късно, през 1977 година, заминава на делово посещение в Лос Анжелис, където открива ролевите игри „Тъмници и дракони“ и остава завинаги пленен от тях. През 1982 г. той спечелва шампионата на Америка „Тъмници и дракони“, в който той е само един английски състезател. Оттогава появите му по националната телевизия, радио и вестниците са свързани с неговото хоби.
	Приключенията на Самотния вълк са най-високото му постижение, плод на многогодишната работа върху идеята за света на Магнамунд. Джо мисли постоянно как да развие по-нататък чудесата на Лостлендс в следващите си книги.