	„Новата книга на Чейс е истинско съкровище.“
	Таймс

	Когато в кантората на Дейв Фенър, частен детектив, пристигат едно уплашено момиче, шест хиляди долара и мъртъв китаец, той няма особено желание да се намеси в нещо толкова необичайно. Но след като чувствената му асистентка Пола е нападната, Фенър решава да действа и скоро се оказва зад кулисите на ужасен контрабандистки рекет. Ужасен, защото стоката е човешка плът — китайци, подмамени да напуснат домовете си, за да бъдат продадени като евтина работна ръка по Западното крайбрежие. Съвсем скоро Фенър се бори за собствения си живот.
	Както обикновено, Джеймс Хадли Чейс е написал динамичен, увлекателен разказ — истинско удоволствие за нови читатели и познавачи.

	„Майсторът на трилърите отново е тук с невероятния си стил.“
Манчестър Ивнинг Нюз