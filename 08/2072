	Войната е дълбоко вкоренена в нашата история и в нашата култура вероятно още от периода, преди да сме станали напълно човеци.
	Войната има много лица — от схватките между примитивните племена, през тоталния погром на Първата и Втората световна война до конфликтите през последните 30 години и съвременния тероризъм. Пропълзява усещането за неумолима цикличност, за това, че историята се повтаря отново и отново.
	Възможно ли е човечеството да преодолее инстинкта си да воюва и ще спечели ли своята война срещу войната?
	Брилянтна история на войната, която изследва миналото на човечеството, за да можем да си представим едно по-различно бъдеще!

	Гуин Дайър е един от най-известните в света анализатори по история на войната и международната политика. Служил е в канадските ВМС, в американската и британска морска пехота. Става доктор на науките по военна история в Лондонския университет и изнася лекции в Кралската военна академия. В средата на 80-те години на ХХв. неговата седемсерийна продукция „Войната“ се излъчва от телевизиите на 45 страни по света и получава номинация за „Оскар“. Едноименната книга е удостоена с наградата на Факултета по журналистика на Колумбийския университет за 1986 година. Гуин Дайър води рубрика по проблемите на международната политика, която излиза два пъти седмично и се публикува от 175 вестника в 40 държави.