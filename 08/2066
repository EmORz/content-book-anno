	Взрив разтърсва центъра на Лондон. Терористи нападат кралския ролс-ройс. И докато текат фаталните секунди, един случаен турист връхлита срещу нападателите и осуетява акцията им. Джек Райън, бивш лейтенант от морската пехота на САЩ, а сега преподавател по история, дори не предполага в каква каша се забърква. Терористи, полицаи, високопоставени особи, ЦРУ, ФБР… Добре дошли в прекрасния свят на международния тероризъм, мистър Райън! Бившият морски пехотинец се превръща в герой и в… мишена.
