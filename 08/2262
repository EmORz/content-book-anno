	Римският клуб е една от онези няколко организации, които придобиха световна известност чрез своите разчети за бъдещето. Той работи по представянето и анализирането на световните проблеми чрез системното използване на глобални модели. Чрез тази цел Римският клуб се стреми да подпомага по-ясното и задълбочено разбиране на затрудненията на човечеството, да разпространява това разбиране, както и да стимулира създаването на нови отношения, политически насоки и институции, които да бъдат в състояние да коригират сегашното положение в света. Официалната регистрация на Римския клуб е в Женева, Швейцария.
	До днес Римският клуб публикува ежегодни доклади, тенденцията в които е преминаване от първоначално диагностициране към предписване на ефективни рецепти. Настоящото изследване „Бъдещето на труда“ е поредното доказателство.