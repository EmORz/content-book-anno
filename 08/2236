	Семейство с три деца е заложник на терористи във Филипините. Отрядът, изпратен да ги освободи, се натъква на засада и двама командоси са убити.
	Мощна експлозия отнема живота на десетки цивилни в Хеброн. Версията на израелските власти не издържа проверката.
	Голяма сума е „налята“ в сметката на френски дипломат. Източникът й е разкрит лесно.
	Тези три на пръв поглед несвързани едно с друго събития вдигат на крак ЦРУ.
	Мич Рап, изтеглен от оперативна работа и назначен за съветник по въпросите на антитероризма на директор Кенеди, отново е в „окото на бурята“.
	Дързък и безцеремонен, Мич приема предизвикателството да открие липсващото парченце от геополитическия пъзел.
	Когато залогът е твърде голям, всички средства са позволени.