	С неочакваните обрати, характерни за големите му бестселъри, Сидни Шелдън разказва историята на двама души с изключителни характери — мъж и жена, обречени да се сблъскат. Красивата Лесли Стюарт научава, че за някои мъже властта е като любовен елексир. А блестящият Оливър Ръсел, губернатор на малък щат в американския юг, открива причината за яростта на отхвърлената жена. Тънки сметки въвежда читателя в две от най-властните и безмилостни институции в Америка — света на политиката, с неговите скандали и корупция и този на вестникарската индустрия, където често словото се използва за погубване на хора.
	Сидни Шелдън е единственият писател, спечелил наградите ОСКАР, ТОНИ и ЕДГАР, а в последната книга на Рекордите на Гинес фигурира като най-превеждания писател в света.