	_Продължение на книгата „Прокълната земя“_

	Крал Мрак е победен, Гръмотевичните братя са прогонени. Идва нов владетел и ти решаваш да му помогнеш за възстановяване на Прокълнатата земя. От Северните покрайнини в Старата гора нахлуват пръчоглавите, пернатите кудкудяци ту са мили и добронамерени, ту открито враждебни. Шибидаците дебнат на всяка крачка. В полето е още по-опасно, там какаваните и хай-ваните могат да ти забият ножа на всяка крачка. Само Полския Духавей живее безгрижно, гледа да си напълни търбуха и духа ли, духа.
	Но ето, че помощниците на крал Мрак се завръщат. Вещицата Зелда, яхнала любимия си стар войнишки ботуш, ще се помъчи да те подмами в някоя клопка. Гръмотевичните братя, преоблечени в бяло, също кроят пъклени планове.
	Не се страхувай, хвърли се смело напред, но помни едно: пази се от Окото на дявола!