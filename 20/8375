	Със своята книга, преведена на повече от 20 езика, известната изследователка и писателка Джой Адамсън предизвика истинска сензация и стана популярна в цял свят. Заедно със съпруга си — ловен надзирател в Кения — тя отглежда едно осиротяло лъвче, наречено Елза. Малката лъвица се привързва към хората, които я отглеждат с голяма любов и правят за нея всякакви жертви. След време, пусната на свобода, тя става майка и довежда малките си отново при хората.
	Невероятната на пръв поглед история е разказана с високо художествено майсторство и научна достоверност, с искрена любов към дивите животи и природата, с вярата, че общуването с тях прави човека по-добър и по-щастлив.
