	Читателю, скитал ли си по родните земи?
	Бродил ли си из буренясващи ниви, оредяващи гори, корита на изсъхващи реки?
	Бил ли си из пустеещите села на Балкана и Родопите?
	Виждал ли си порутените къщи и сринатите до земята плевни?
	Застигала ли те е мелодията на кавал на самотен пастир, залутан с козичките си нейде в затънтени краища?
	Вървял ли си срещу вятъра по очукан друм, докато нощта се спуска и зверовете излизат да търсят плячка?
	Чувал ли си историите за последните българи по тези изоставени и погълнати от дивото земи?
	Можеш ли, скъпи приятелю, разлиствайки страниците на тази книга, да споделиш сълзите и понесеш скръбта им?
	Срещни се с последните българи и се пренеси в техния свят…
	… преди окончателно и безвъзвратно да е рухнал.
