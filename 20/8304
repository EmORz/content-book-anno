	Когато Алекс Джаспърс влиза в училищната библиотека, за да намери книга за своята домашна работа, той не подозира, че ще бъде отведен във вълшебен свят на име Ралмия. Тъкмо това обаче се случва, когато магьосникът Санарос натоварва обикновения до вчера ученик със съдбоносна задача — да намери появилата се наново Перла на Феникса, единствена надежда срещу завръщането на древен зъл дух, който иска да пороби Ралмия и да почерни магията й, причинявайки катаклизъм, който би отекнал и до нашия свят. Въоръжен с могъщи оръжия и вълшебни артефакти, Алекс тръгва на опасно пътешествие из непознатия за него свят, населен с елфи, джуджета, дракони и троли.
	И макар да намира верни приятели, пътят му може да се окаже смъртоносен, когато от мрака на миналото изплува сянката на ужасяващ Рицар на Смъртта…
