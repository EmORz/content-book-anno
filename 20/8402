	Системата Василиск е най-затънтеното място в Звездното кралство Мантикора. Планетата Медуза се е превърнала в център на космическата контрабанда, а първобитните местни жители са пристрастени към наркотик, който ги превръща в безумни убийци.
	Гарнизон Василиск е мястото, където космическият флот изпраща своята измет — некадърните и непоправимите.
	Изненадващо там попада и Хонър Харингтън — най-способната фигура сред младите капитани на флота. След като блестящите й постижения са посрамили някои високопоставени и недосегаеми личности, тя е обречена на позор и забрава. Интригите на правителството и висшето флотско командване повеляват никой повече да не чуе за нея.
	Но недосегаемите не подозират на какво е способна Хонър Харингтън. Оставена съвсем сама с един стар военен кораб, мразена от началството и от собствения си екипаж, тя ще трябва да се изправи срещу стократно по-могъщ и коварен противник. Съдбата на кралството зависи само от нея.