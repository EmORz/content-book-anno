	Книгата е естествено продължение на „Петнистият сфинкс“, която излезе от печат у нас през 1980 г. Описаните в нея факти по време и място са непосредствено свързани със събитията от първата книга. Продължава повествованието за живота на потомците на женския гепард Пипа, след като майката разделя ловната си територия между своите малки и ги напуска окончателно. Читателят задълбочава впечатленията си от изключително интересните опити, които провежда авторката, активно подпомагана от учени зоолози и ветеринарни лекари — възвръщане към свободен живот на отгледани в пленничество и почти питомни гепарди.
	„Зовът на Пипа“ е не само приятно и увлекателно четиво, но и много поучителна книга, допринасяща за издигане природозащитната култура на най-широк кръг читатели.
