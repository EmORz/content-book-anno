	Доди Смит (1896–1990) е родена в Манчестър, Англия. Изявява се като драматург, романист и детски писател. През 1939 г. заминава за САЩ с мениджъра си Алек Бийсли, за когото по-късно се омъжва. Обявена е за авторката, написала най-сполучливото и оригинално встъпително изречение на роман за всички времена и за писателка на книги, станали бестселъри още в момента на публикуването им.
	Доди Смит е световноизвестна със „101 далматинци“. Когато през 1960 г. студиото „Дисни“ купува правата на кратката история за деца, за да направи анимационен филм, кой би допуснал, че той ще се превърне в класика на всички времена?
	Романът „Моят замък“ е към петдесетгодишен и е издаден в над 1 милион екземпляра, филмовата му версия (ВВС) с блестящото участие на Ромола Гари е сред най-популярните английски филми.
	17-годишната Касандра живее с красивата си сестра Роуз, ексцентричния си баща и втората му жена в полуразрушен замък. Дневникът на Касандра позволява на читателите да надникнат в любовните перипетии, предателствата и изненадите в живота на всеки от необикновеното семейство.
	„Моят замък“ е забавен и увлекателен роман за първата любов, която майки препоръчват на дъщерите си и баби — на внучките си. Той е от редките книги, харесвани еднакво от млади и стари.
C>
	Една от най-харизматичните разказвачки, които някога съм срещала.
@	Дж. К. Роулинг
C$
C>
	Така свежа, сякаш е написана едва тази сутрин и така класическа, сякаш е излязла изпод перото на Джейн Остин. Щастлив съм, че имах възможност да я прочета.
@	Доналд Уестлейк
C$
C>
	Приятен, невероятно четивен роман за първата любов и нейните превратности. Какво удоволствие!
@	Ерика Джонг
C$
C>
	Забавна и събуждаща мечти… някакво странно чувство за непреходност блика от нейните страници. 101 поздравления! Оценка шест плюс!
@	Ентъртейнмънт Уийкли
C$
C>
	„Моят замък“ е също толкова блестящо хитроумна и интригуваща, каквато е била и когато е публикувана за първи път преди петдесет години.
@	Инграм
C$
