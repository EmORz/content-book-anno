	Ако от парка завиете по една непретенциозна улица и продължите малко надолу по друга тиха уличка, от дясната й страна ще видите хотел Бъртрам. Хотелът съществуваше от дълго време — достолепен, ненатрапващ се и доста скъп. В него предпочитаха да отсядат високопоставени духовници, овдовели аристократки, идващи от провинцията, и млади момичета, които се връщаха у дома от скъпите си пансиони.
	Всъщност хотел Бъртрам е самата почтеност. Не е ли всичко прекалено хубаво, за да е истина? Тонио това скоро започва да се пита мис Джейн Марпъл. Както е известно мис Марпъл винаги подозира най-лошото и твърди, че обикновено е права.
	Съдбата е предопределила мис Марпъл да се сблъсква с насилие и тайнствени истории. Кратката й почивка в лондонския хотел скоро я изправя пред една изключително сложна и объркваща загадка.
	Агата Кристи няма равна на си по своето умение да доставя удоволствие на читателя и по блясъка и популярността, които дава на криминалния роман. „Хотел Бъртрам“ е поредната творба на тази изключителна авторка и тя е както винаги умело и остроумно написана и не може да не се прочете на един дъх.


	Агата Кристи е известна в целия свят като кралицата на криминалния роман. Продадени са повече от един милиард екземпляра от книгите й на английски език и още един милиард в превод на 44 езика. Тя е един от най-издаваните и четени автори и само Библията и произведенията на Шекспир са продадени в по-големи количества от нейните романи. Авторка е на 78 криминални романа, 19 пиеси и 6 романа, написани под името Мери Уестмакот.
	Агата Кристи е родена в Торки. Първият й роман — „Загадката в Стайлз“ е написан към края на Първата световна война, в която тя участва като медицинска сестра. В него тя създава Поаро, малкия детектив-белгиец с яйцевидна глава, страстен привърженик на реда, както и на „сивите клетки“, който става един от най-популярните детективи след Шерлок Холмс. Романът е публикуван през 1920 година.
	След като е писала средно по една книга на година, през 1926 Агата Кристи създава своя шедьовър „Убийството на Роджър Акройд“. Това е първото й произведение, публикувано от Колинс, и поставя началото на едно сътрудничество между автор и издател, което продължава 50 години и дава живот на 70 книги. „Убийството на Роджър Акройд“ е и първият роман на писателката, който е поставен в театъра със заглавието „Алиби“ и се играе с голям успех в Уест Енд.
	През 1971 г. Агата Кристи получава благородническа титла. Последните й два издадени романа са „Завесата: Последният случай на Поаро“ — през 1975 г., и „Прикрито убийство“ — през 1976 г., в който отново се срещаме с мис Марпъл, милата стара дама от Сейнт Мери Мийд. И двата романа имат невероятен успех. Агата Кристи пише и популярна литература, включително и една автобиография и прекрасната книга „Ела и ми кажи как живееш“, която разказва за експедициите, на които е била със своя съпруг, археолога сър Макс Малоун.
