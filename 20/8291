	Самюъл Карвър е специалист по лошите неща, които се случват на още по-лоши хора. Бил е в кралската морска пехота, сега работи на свободна практика и е най-доброто оръжие на Консорциума. Една толкова потайна група, че дори той не знае истинската самоличност на хората, които го наемат.
	Обаче сега Карвър иска да напусне. Дошло му е до гуша от смърт. И тогава го изпращат да изпълни една последна мокра поръчка, планирана съвсем набързо.
	Казват му, че мишената е високопоставен терорист. Трябва да го свитне чрез автомобилна катастрофа в един от многото парижки подлези.
	Но цялата задача е измама.
