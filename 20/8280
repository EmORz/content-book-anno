C>
	Могат ли книгите да бъдат по-добро забавление от телевизията? Обзаложете се, че може — когато са написани от Лий Голдбърг.
@	Лий Чайлд
C$
C>
	За феновете на Монк притежанието на тази книга е задължително. Невероятно увлекателна. Лий Голдбърг е съумял да улови нюансите на това, което превръща Монк… именно в Монк.
@	Робин Бърсе
C$

	В най-новата книга от поредицата Ейдриън Монк навлиза в потайностите на култовата тв фантастика _„Отвъд Земята“_, където среща хора, обсебени колкото самия него. Макар да не е фен на шоуто, Монк разбира лудостта на тези странници. Кой не би искал да живее във въображаем свят?
	Монк се озовава в седалището на тази общност поради това, че може би в нея се спотайва убиец. Някой, облечен в космическа униформа, изключително зрелищно застрелва легендарния създател на шоуто Конрад Стайп. Възможно ли е гневен почитател да му е отмъстил, задето се е продал на холивудски продуцент експлоататор?
	За щастие Амброуз, страдащият от агорафобия брат на Монк, е изтъкнат експерт по това телевизионно шоу.
	Двамата братя Монк — всеки със своите фобии и крайности, ще се впуснат в разплитане на серията от четири убийства, свързани с _„Отвъд Земята“_. Само ако Амброуз Монк успее да се застави да излезе от къщи…
