#	Брегът на призраците
	_Вярвате ли в призраци?_
	Джери нямаше търпение да изследва старата пещера, която откри на брега. Но другите деца му разказаха нейната история. Казаха му, че в пещерата се крие призрак. Призрак, който живее триста години. И който излиза само при пълнолуние. Призрак, който скита по брега. Поредната глупава история за призраци. Така ли беше всъщност?

#	Един ден в Хорорленд
	_Следващата пързалка може да им е последната…_
	Семейство Морис се изгубват докато се опитват да открият Зоопарка. Но толкова по-добре. Вместо него откриват чудесен лунапарк, който се казва „Хорорленд“. В „Хорорленд“ няма тълпи. Няма опашки. Входът е безплатен. Наистина страхотно местенце за забавления. Така е, преди да се качат на смъртоносната „Пързалка на обречените“.
	Преди ужасните преживявания в „Къщата с огледалата“. Защото има нещо зловещо в забавленията, които предлага „Хорорленд“.
	Нещо наистина ужасяващо.
	И малко реално…

#	Не можеш ме уплаши
	_Ще има да пищите!_
	Къртни е голяма фукла. Мисли се за много храбра и все прави за смях Еди и приятелите му. Докато накрая Еди решава, че е време да й натрие носа. Веднъж и завинаги. При това има чудесен план. Ще примамят Къртни край Калния поток. Защото тя вярва в глупавия слух, че там живеят чудовища. Калните чудовища от брега на потока.
	Жалко, че Еди не вярва в тоя слух. Защото може да е истина…
	Читателю, внимавай — да не се уплашиш!
