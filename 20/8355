	Гениалният криминолог Линкълн Райм заминава за Северна Каролина, за да се подложи на рискована операция. Придружава го полицай Амелия Сакс, негова блестяща ученичка. Но още с пристигането ги очаква изненада — местните шерифи молят за помощ. За едно денонощие е убит младеж и са отвлечени две жени. Градчето е сковано от ужас — коя ще бъде следващата жертва. Главният заподозрян е аутсайдерът Гарет, по прякор Насекомото.
	Но дори Райм е стъписан от неочаквания обрат на разследването. За първи път Амелия се усъмнява в професионалните му умения и престъпвайки закона, укрива хладнокръвния убиец.
	Доскоро страхотен екип, сега Райм и Амелия са яростни противници в сблъсъка между логиката и интуицията. А престъпленията продължават.
