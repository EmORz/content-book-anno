	_Перфектно убийство._
	_Тайнствен свидетел._
	_Само един човек в съдебната зала знае истината…_
	_И той е на тринайсет години._
	В Стратънбърг има много адвокати и макар че е само на тринайсет, Тео Буун е убеден, че е един от тях. Той познава всеки съдия, полицай и секретарка в съда, както и законите на щата. Мечтае да стане голям адвокат и да печели бляскави победи в съдебната зала. Но попада в нея по-скоро, отколкото е очаквал.
	Тъй като знае твърде много, може би прекалено много, Тео се оказва в центъра на сензационен процес за убийство. Залогът е висок, но момчето адвокат няма да се спре пред нищо, докато правосъдието не възтържествува.
	_Запознайте се с Теодор Буун и бъдете готови за невероятни приключения с любимия разказвач на Америка Джон Гришам._
