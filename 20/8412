	Ромен Гари: е роден в Русия през 1914 г., той живее във Франция от четиринайсетгодишен. Завършва право в Париж.
	През 1938 г. е мобилизиран в авиацията и като пилот в лотарингската ескадрила участва в битката за Англия и в кампаниите в Африка, Абисиния, Либия и Нормандия от 1940 до 1944 г. Кавалер на Почетния легион. Работи на дипломатически постове (включително в София) до 1961 г.
	Литературата заема водещо място в живота на Ромен Гари още от юношеските му години. Романът _Европейско възпитание_ е преведен на 27 езика и получава наградата на критиката през 1945 г. За _Корените на небето_ получава наградата „Гонкур“ през 1956 г. След нея написва още 27 романи, разкази, есета и мемоари.
	Режисира два филма: _Птиците идват да умрат в Перу_ (1968) и _Kill_ (1972).
	Ромен Гари се самоубива на 2 декември 1980 г. Няколко месеца по-късно става ясно, че той е автор и на 4 романа, подписани с името Емил Ажар, като един от тях, _Животът пред теб_, също е награден с „Гонкур“ през 1975 г.

	Книги, издадени от „Леге Артис“:
	__от Ромен Гари:__ _Сияние на жена_ (2004), _Животът и смъртта на Емил Ажар_ (2005), _Лейди Л._ (2010), _Птиците идват да умрат в Перу_ (2010)
	__за Ромен Гари:__ Нанси Хюстън. _Надгробен камък за Ромен Гари_ (2006)

C>
	„Не е имало предумисъл от моя страна: докато пишех тези разкази, си въобразявах, че се отдавам единствено на удоволствието да разказвам. Чак когато препрочетох сборника се усетих за единството на неговото вдъхновение: лични те ми демони за пореден път ми бяха попречили да изля за в отпуск. Привидно ироничният ми и весел стил няма да подлъже никого: човекът като явление продължава да ме изумява и да ме кара да се люшкам между надеждата за някаква биологична революция или просто за някаква революция.“
@	Ромен Гари
C$

	__Филмът__ ___„Птиците идват да умрат в Перу“___, в който участва съпругата на Гари Джийн Сийбърг (която се самоубива една година преди него), Морис Роне, Даниел Дарийо и Пиер Брасьор, разбунва духовете във Франция.
C>
	„Първият сценарий, който ще напишеш и който сам ще режисираш през 1968 г., е адаптация на _Птиците идват да умрат в Перу_ с Джийн Сийбърг в главната роля. Дали кинаджията се доближава до демиурга повече и от писателя? Във всеки случай зашеметяващата власт да манипулираш както си искаш истински тела и истински души, изважда на показ най-садистичните ти наклонности. Ти със сигурност не си нито първият, нито единственият режисьор, който кара Джийн да играе този тип роля, но дори най-благоразположените към теб критици смятат, че _Птиците_ е непоносимо непристоен.“
@	Нанси Хюстън, _Надгробен камък за Ромен Гари, Леге Артис_, 2006
C$
C>
	„Филмът чупи рекорди в Париж. Той е за една безчувствена любов. Това е ритуалистки танц на съдбата на една фригидна жена, която търси мъж, който да я разбуди, с периодични кризи на нимфомания. Шокиращо е. Разказът и работата на Гари по филма са впечатляващи. Ужасявах се да работя с него — исках той да намери друга актриса. Получи се обаче добър филм. Той е много чувствителен режисьор. Надявам се пак да работя с него.“
@	Джийн Сийбърг
C$
C>
	Но тя беше толкова млада и го гледаше с такава доверчивост, а той бе видял толкова птици да идват да издъхнат по тези дюни, че мисълта да спаси една, най-красивата от всички, да я закриля, да я запази за себе си тук, на края на света, и така да превърне живота си в успех в края на пътя, му върна за миг цялата наивност, която ироничната усмивка и нахаканият вид все още се опитваха да скрият. А за това трябваше толкова малко.
C$
C>
	Единственото изкушение, което никой никога не е успял да победи, е надеждата.
C$
C>
	Пейзажите рядко ни предават…
C$
C>
	Добивът на идеализъм от една красива душа може да изхрани цял полицейски режим за същия период от време.
C$
C>
	Скоро ще стигнат до Луната и вече няма да има луна.
C$
C>
	Човекът все още е само предчувствие за себе си: един ден той ще се сътвори.
C$
