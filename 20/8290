	Звездите на американския футбол имат всичко — слава, пари, обожанието на феновете, любовта на мажоретките, уважението на медиите. Рик Докъри, трети куотърбек на кливландските „Браунс“, е на път да си извоюва място сред тях, но един злощастен негов пас изхвърля отбора му от надпреварата за „Супербоул“, а самият той се превръща в посмешище. Всички отбори отказват да имат нещо общо с него, а Рик, за съжаление, може само да играе футбол. И когато личният му агент най-неочаквано му предлага място на първи куотърбек, той веднага приема да играе. Но къде? В отбора на „Пантерите“ от… Парма, Италия.
	Да, в Италия се играе американски футбол — под някаква форма — и пармските „Пантери“ отчаяно се стремят да привлекат играч от НФЛ в редиците си. И така, Рик се съгласява да оглави тима им поне докато се появи по-добра оферта, и тръгва за Италия. Никога не е бил в Европа, не знае нищо за Парма, не говори нито дума италиански. Страната на операта, хубавите вина, невероятно малките коли и прекрасните жени определено има с какво да го изненада. Приключението на един американец в Европа едва сега започва.
