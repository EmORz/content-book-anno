	В сборника са включени четири повести, в които авторът описва научните търсения и приключенията на сътрудниците от един въображаем, но напълно реален в близкото бъдеще „Институт по морска бионика“. Читателите ще научат нови неща за пътищата, по които хората ще овладяват Световния океан; ще се срещнат с търсачи на съкровища и съвременни пирати, с интересни обитатели на подводния свят и някои от загадките на морето; ще преживеят с героите на увлекателните повести любопитни приключения в „Бермудския триъгълник“.
