	В наши дни Бернхард Гжимек е един от най-популярните учени — писатели в цял свят. Огромният му опит и задълбочените му познания, натрупани като директор на зоопарка във Франкфурт на Майн и по време на ежегодните му пътешествия в Африка, са послужили като основа на редица талантливо написани научно-популярни книги.
	В книгата си „Сред животните на Африка“, която предлагаме на читателите, авторът разказва за много видове африкански бозайници, птици и влечуги. Написана от позициите на борбата за защита на природата и наситена с огромен познавателен заряд, книгата на Б. Гжимек има забележителни литературни достойнства и се чете с увлечение.
