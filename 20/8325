C>
	„И в седмия ден си почина…“
@	Битие 2:2
C$
#	Клиентът
	За Дани Крей, частен детектив и художник, предложението е прекалено хубаво, за да е истина. Един богат загадъчен адвокат го наема за „ограничаване на щетите“. Неговият клиент, анонимен милиардер, е обект на клеветническа кампания в италианската преса, която заплашва да съсипе репутацията му. Адвокатът иска Дани да открие кой стои зад нея — и е готов да му плати щедро.

#	Погребан жив
	Единствената улика на Дани го отвежда в къщата на неотдавна починал професор по религиознание, който толкова се е ужасил от нещо, че се е погребал жив в мазето на уединената си къща.
	Адвокатът се кълне, че ако Дани се добере до документите на професора, заговорът срещу неговия клиент ще бъде разкрит. Това изглежда лесна задача, а и Дани има нужда от парите. Но колкото повече напредва разследването, толкова по-ясно става, че нищо не е такова, каквото изглежда. От него крият нещо. Нещо тъмно, бързо и зловещо, което се приближава зад гърба му.
	От могъщия Вашингтон до великолепния Рим, от загадките на Истанбул до драмата в Силиконовата долина, „Осмият ден“ е трилър със светкавично действие и безпощадно напрежение.
