C>
	Индостан, 1632 година.
	Легендата разказва, че щом загубил своята любима Мумтаз Махал, император шах Джахан бил сломен от мъка. Обсебен от последните думи на императрицата — „Искам да ми построиш красива гробница“ той наел най-даровития архитект в познатия свят — Иса.
	Когато прочутият майстор попитал как да изглежда мавзолеят, шах Джахан промълвил: „Да прилича на жена, да носи в себе си красотата на това най-велико творение на Аллах. Ще назнача за твоя помощница дъщеря си Джаханара — нейното лице е огледало на майка й и ще ти бъде вдъхновение за строежа“.
C$
	Романът „Под мраморното небе“ е сложна плетеница от терзания, пориви, страст и болка, а в центъра му е най-голямата щерка на императора — Джаханара. С непривична за жена политическа прозорливост, тя усеща, че империята е заплашена: баща й е увлечен от строежа на мавзолея Тадж Махал, наследникът му е слабохарактерен, а малкият й брат е жесток потисник и крои да вземе трона със сила. Щом пламва искрата на гражданската война, младата принцеса смело и находчиво се изправя срещу фанатизма и безразсъдството и се превръща в пръв съветник на баща си.
	Строежът на колосалния мавзолей трае повече от десетилетие, а след завършването си сполучливо е наречен „Порта към небесните селения“ и „Храм на любовта“. В страна, където царят хаос и религиозна ненавист, единственият символ на любов, по-силна от смъртта, остава архитектурният шедьовър Тадж Махал.


	Запленен от културата на Азия, Джон Шорс посещава различни страни, но траен отпечатък в съзнанието му оставят културата и историята на Индия.
	„Под мраморното небе“ е първият роман на младия автор, но рекордно бързо превзема световните класации. Непринуденото държание и момчешката усмивка превръщат Джон не само в любимец на публиката, но и на филмовите сценаристи в Холивуд — предстои филмиране на романа.
