	Съвсем доскоро животът беше прекрасен и изведнъж — такъв обрат! Отначало от сейфа на Татяна Садовникова изчезва извънредно секретен документ — психологически портрет на клиент на тяхната агенция, депутат в Държавната дума. След това под колата й се хвърля наркоман. На следващата сутрин взривяват новия й автомобил. Малко по-късно се обажда рекетьор и иска откуп за откраднатия документ. Нейният любим втори баща, полковник Ходасевич, към когото тя се обръща за помощ, смята, че срещу Таня се е изправил умен и жесток враг. Документът междувременно се появява в печата и Таня е уволнена. Прощавай, кариера в рекламния бранш. Ходасевич разбира, че трябва да се бърза. Разузнаваческият нюх му подсказва — врагът е опитен и коварен. Но кого е настъпила по опашката неговата доведена дъщеря? Да открие и обезвреди противника е нелека задача. Дори самият Ходасевич се оказва потърпевш — в неговия дом и в жилището на Таня са намерени скрити камери за наблюдение…
