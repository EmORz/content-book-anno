	Представяме ви седмата книга от добилата световна популярност поредица за гениалния детектив от Сан Франциско!
	Съвсем нова и оригинална мистерия. В главната роля: Ейдриън Монк, нестандартният детектив, който винаги знае кога нещо не си е на мястото.


	Монк вече е вгорчил пътуванията на многострадалната си асистентка Натали до Хаваите и Германия. Най-малкото, което може да направи, за да й се реваншира, е да я придружи на пътуване до Франция и да се опита да не провали и него.
	Той неохотно се съгласява да придружи Натали, а след това за нейно изумление заявява, че иска да посети — познайте какво — каналите на Париж. Това не е обичайното му амплоа. Но историческият подземен лабиринт от тръби и тунели е прочут с това, че прави Града на светлината възхитително чист и хигиеничен, а за Монк това си заслужава жертвата. А и винаги може да облече за обиколката предпазен костюм за работа с опасни отпадъци.
	Единственият проблем е, че проучванията на Натали и Монк ги отвеждат до друг скрит свят под парижките улици: катакомбите, пълни с черепи и кости от отдавнашни времена. И зоркото око на Монк зърва един череп, който не е толкова стар — и по който личат доказателства за убийство. Сега Монк и Натали са въвлечени в случай, който е по-заплетен и с повече задънени изходи от самата канализационна система.
	Когато е открита връзка със Сан Франциско, капитан Стотълмайер и лейтенант Дишър долитат на помощ. И уликите ще ги отведат до необичайни заподозрени — включително хора с особена политическа позиция, прехранващи се само с онова, което намират, ровейки из (тук трябва да потръпнете) боклука.

C>
	„Тази книга е твърде забавна, за да остане непрочетена.“
@	San Franciscko Chronicle
C$
