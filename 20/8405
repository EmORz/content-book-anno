	Вече и филм с участието на Джейк Гиленхал и Ан Хатауей.
	_Любовта е опиат_ е остроумно експозе на една индустрия, която засяга всеки човек. Разкрива съмнителните практики на фармацевтичните търговски агенти, на сестрите и дори на докторите. Райди проследява своите възходи и падения като представител на фармацевтичния гигант _Пфайзер_, производител на едно от най-широко предписваните и използвани лекарства, виагра. Историята е брутално искрена за това, което наистина продава лекарствата в днешния свят, а именно сексът.
	Джейми Райди е за фармацевтичния бизнес това, което е Джери Магуайър за професионалния спорт и Франк Абигнейл (_Хвани ме, ако можеш_) за банковата измама. Той е бил вътре в нещата и си е тръгнал, след като е откраднал тайните истории на компанията. Ще се възхищавате на Райди, докато същевременно сте шокирани от реалността във фармацевтичния бранш. С равни дози самоувереност и самоирония Райди разказва за лекарските кабинети като за места за търговия.
	Джейми Райди е модерният антигерой. Учудваме се колко далече е готов да стигне, за да измами шефовете си. Защо? Защото той е умен, забавен, самоироничен и самоуверен. И изключително искрен.
	Докато четете книгата, ще се смеете много, дори когато ви се плаче от състоянието на здравната система. Така в общи линии се прави бизнес в Америка, а и по света. Влагат се повече пари в маркетинг, отколкото в проучвания и развитие на самия продукт. И ако тази книга се отнася за фармацевтичния бранш, то тя показва, че същата схема лежи в основата на продажбата на каквито и да е продукти.
	От интервю с Джейми Райди:
	_Пфейзер обичат трите М — милитаристи, малцинства и мормони. ОБяснението за мормоните — ако можеш да продадеш религия в една чужда държава, значи можеш да продадеш всичко._
