	Джейма Уорън е измамена от своя любим, когото е последвала чак в Италия, за да го завари в обятията на друга. Щастието все й се изплъзва, но Джейма не се предава лесно. Разумът й повелява незабавно да се завърне в Англия, ала съдбата я изправя пред ново изкушение — чаровният Нерон Мондадори я спасява при пътна злополука и в сърцето й трепва плаха надежда — в този лъжовен свят може би любовта все пак съществува?
