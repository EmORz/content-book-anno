	Станислав Лем — един от най-популярните в цял свят съвременни автори на научнофантастични произведения — е познат вече на българските читатели с „Астронавти“ и „Соларис“.
	Основната нишка на този му роман, чието действие се развива в далечното бъдеще — началото на XXXII век, е един космичен полет към съзвездието Кентавър. В тая рамка са включени множество отделни описания и епизоди: на бъдещата техника и градоустройство, на бъдещия човек във всесветовното комунистическо общество, из областта на астрономията, физиката, математиката, медицината, историята, изкуството и т.н. Всичко това прави книгата увлекателно и познавателно четиво за младежи и възрастни.
