	_Когато извадиш меча си, не мисли кого ще убиеш, а кого ще пощадиш!_
	На власт е един болнав крал, но в сянката му четири вдовици решават съдбата на кралството. Едната от тях е Сесилия Роса, вдовицата на рицаря тамплиер Арн Магнусон. На вдовиците им се налага да се справят с подли духовници и дворцови интриги, но светлина и мир се възцаряват над родината им. Ала не за дълго.
	Домогващ се до властта, архиепископ Валерий отравя краля и поставя на престола дванайсетгодишно момче, наследник на детронирания род на Сверкерите. Но за да задържи властта, му е нужна подкрепата на най-силния род в кралството — на Фолкунгите. И я получава в лицето на снахата на Сесилия и Арн — Ингрид Улва. Тя сключва споразумение с архиепископа, което осигурява на синовете й достъп до светската и духовната власт в кралството. Особени надежди Ингрид Улва възлага на сина си Биргер Магнусон, внукът на Арн.
	Съвсем млад, Биргер вече е непобедим воин, блестящо образован, владеещ военната стратегия и уменията, с които е бил прочут дядо му. Но по пътя към властта му се налага да се научи да обича и да властва, да покорява и да побеждава не само с меч…


	Самостоятелен роман, идейно продължение на световноизвестната трилогия „Рицарят тамплиер“.


	_В шведската литература днес Ян Гиу е това, което е „ABBA“ в попмузиката и „Волво“ в автомобилната индустрия. Освен като автор на „Рицарят тамплиер“ той е прочут и с шпионските си романи с главен герой Карл Хамилтън, един агент от ново поколение. Те също са филмирани и преведени в десетки страни._
