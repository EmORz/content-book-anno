	На легендарния капитан Маккензи и железните му момчета от супер хайтек подводна лодка „Джаксънвил“ е възложена мисия на живот и смърт. Залогът е толкова голям, че те не могат да загубят. Целта е да се локализира и унищожи подводница от бившия Съветски съюз, пренасяща тайна оръжейна доставка от Севастопол до Хавана. Неин командир е не по-малко известният капитан Пери Авилов, чието своенравие често поставя в затруднение американските асове. А самата машина е гордост за най-новите постижения на руската военна наука.
	Името й е „Северна звезда“. В последна сметка само две неща могат да спрат „Северна звезда“ по нейния път към Куба и това са Маккензи и внушителните, още неизползвани оръжия на „Джаксънвил“. Конфликтът, който кара читателя да изтръпва, се разиграва в неспокойните води на така наречения „Каньон на черепите“ между Бахамските острови и Карибско море.
