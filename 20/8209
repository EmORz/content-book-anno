	На 11 май 1588 г. от пристанището на Лисабон потеглят 130 кораба — най-голямата флота до това време, която ще влезе в историческите хроники под името Великата армада. В нея са съсредоточени въжделенията на амбициозния и славолюбив испански крал Филип II да срази надигащата се мощ на Англия по море. Неслучайно с подзаглавието авторът уточнява, че това е „испанската версия“ за тези събития: той я построява прецизно, като се опира предимно на документи от испанския кралски архив, и убедително доказва, че гибелта на армадата е била предопределена поради остарялата й бойна техника и тежкоподвижни кораби.
