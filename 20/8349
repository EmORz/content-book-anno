	Названието __пет звезди__ не е случайно — в тази своя поредица издателство „Хемус“ представя по пет специално отбрани произведения, характерни за днешния облик на дадена литература. Успоредно с френската „петорка“ започна и друга — скандинавска…
	Истински съзвездия, бляскави, озарили небосклона на изящната словесност в съответната страна или континент, а нерядко и в целия свят.

	Жан-Мари Гюстав льо Клезио е без съмнение един от най-ярките представители на съвременната френска проза, чиито основни произведения са познати и на българския читател.
	За романа „Карантината“ са характерни най-добрите черти на творчеството му: философска дълбочина, епическа разгърнатост на сложния, но интригуващ сюжет, неповторими образи. Това е книга, която ще допадне и на по-широка публика, не само на ценителите на високохудожествена литература, както потвърждава и големият й международен успех.
