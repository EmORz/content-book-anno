	Крепостта Акра, 1291 г. Докато мюсюлманските войски завладяват Светите земи, една галера вдига платна и отнася малко ковчеже за Жак дьо Моле. Галерата обаче е потопена от морска буря, а Великият магистър на тамплиерите е изгорен на клада по заповед на крал Филип IV и папа Климент V.
	Ню Йорк, наши дни. Четирима конници, облечени като рицари и въоръжени с автомати, нахлуват в музея „Метрополитън“, където са изложени съкровищата на Ватикана. И задигат тайнствен декодер. Агентът от ФБР Шон Райли и археоложката Тес Чайкин тръгват по следите им, на свой ред преследвани от наемниците на Ватикана и ЦРУ. В лабиринта от двойни игри, убийства и заговори изплува тайната, която векове наред държи в шах Светия престол в Рим.


	2001 г. — американско издателство предлага 1 000 000 долара на Реймънд Хури, ако смекчи нападките срещу църквата. Авторът отказва. 2003 г. — „Шифърът на Леонардо“ от Дан Браун предизвиква световен фурор. 2005 г. — „Последният тамплиер“ е продаден в над 50 държави от Европа, Азия и Америка.
