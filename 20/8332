	Израснал в атмосфера на притворство и задкулисни интриги, синът на великия московски княз Василий III не ще преодолее никога неверието и подозрителността спрямо своите приближени. Коронясан за цар едва седемнайсетгодишен, Иван IV се отдава на политическата си мисия с твърдост и амбиция да умножи мощта на държавата и Църквата чрез реформи и неспирни битки срещу татари, поляци, шведи… Търсещ опора в мистичността на молитвата и в необузданата жестокост, той се съизмерва единствено с Бога в своята недосегаемост. Еднакво го опиват любовните наслади и грозното лице на осъдения. Макар и отворен за ценностите на Запада, в деянията си Иван Грозни остава верен на изконните руски традиции. С вещината на изкусен биограф Анри Троая се стреми да проникне отвъд загадката, витаеща около един от най-мистериозните и противоречиви владетели в руската история, благоговейно почитан и яростно ненавиждан, оставил своя отпечатък върху епохата на XVI век.
