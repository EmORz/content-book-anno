	В Портланд той измъква момченце изпод колелата на връхлитащ камион, управляван от пиян шофьор. В Бостън спасява дете от експлозия. В Хюстън обезоръжава човек, който се опитва да застреля съпругата си. Репортерката Холи Торн е заинтригувана от подвизите на човека представящ се под различни имена, а след запознанството им дори започва да се влюбва в него. Ала непрекъснато я терзае въпросът каква загадъчна сила го подтиква само за три месеца да спаси живота на дванайсет души. Какви ужасяващи кошмари го терзаят, когато заспи? И защо в съня си шепне: „Врагът идва. Ще убие всички ни“?