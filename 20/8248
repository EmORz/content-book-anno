	Ако сте чели тази книга бихте могли да го направите отново, за да преживеете още веднъж невероятната съдба на Мег, Джо, Бет и Ейми. Ако не сте я чели — прочетете я, защото ще Ви хареса. Историята на четирите сестри, които остават да живеят само с майка си по време на Гражданската война, разказва за живота им — едновременно обикновен и вълнуващ. Радостите и мъките, кавгите и бедността ги сплотяват и ги карат още по-силно да се държат една за друга. Така от момичета те се превръщат в „малки жени“.


	Американската писателка Луиза Мей Олкът (1832–1888) публикува през 1868 г. романа „Малки жени“, с който се превръща в любимка на читателите. Сагата за дома на госпожа Марч и красивата Мег, начетената Джо, крехката Бет и романтичната Ейми се развива по време на Гражданската война в Нова Англия. Четирите сестри изживяват трудния процес на израстването от момичета в жени, като не губят от чара и борбения си дух, ценени така силно и днес.
