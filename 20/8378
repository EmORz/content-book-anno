C>
	— Поздравявам те, Хугин — каза Харбард на език, който бе по-стар дори от превилите гръб хълмове зад къщата. — Каква вест носиш?
	— Война — изграчи гарванът. — Война и слухове за война.
C$
	В първа част, „Огненият херцог“, авторът на бестселъри в света на фентъзи, Джоел Розенберг, разкрива тайните на непознати тайнствени земи отвъд скрити портали, където трима приятели попадат сред смъртоносна плетеница от интригите на управляващите благородници. Авторът отново ни връща в света на оживелите легенди и древни незнайни сили.
	Сред политически интриги и страховити предсказания предстои изпитание на уменията и силите на Иън Силвърстайн. Той трябва да се върне в Тир На Ног, за да спаси живота на повален от болест бог.
	Странна болест поваля Хоузи в Северна Дакота. Ако не се върне в дома си, Стареят ще умре. Само че ветровете на войната заплашват отдавна постигнатия в Средните владения мир. Один е избрал Иън да опази мира, да понесе копието на могъщия бог и… неговото предупреждение.
	Но се оказва, че мисията на Иън съвсем не е толкова проста. Противно на желанието си, той е въвлечен в предателската игра на смъртни и безсмъртни, в която се решава съдбата на два свята. Тъмната материя, необходима за новото създаване на вселената, все още лежи скрита незнайно къде из Тир На Ног. Бъдещето зависи от Вречения войн, който може да е не друг, а онзи, когато наричат Иън Среброкаменни.
	Освен Огнения херцог, първата част от сагата „Пазители на скритите проходи“, Джоел Розенберг е автор на прочутите Д’Шаи и поредицата „Пазители на пламъка“. Той живее със съпругата си и двете си дъщери в Минеаполис, Минесота.
