	На 15 години Ким е вече девойка с изявена интелигентност, отличен успех и многообещаващия вид на голяма хубавица. Но се оказва, че съчетанието на ум с красота се цени не само от мъжете, а и от севернокорейските тайни служби. Техните служители подбират най-личните момичета, отделят ги от семействата им, дресират ги в пълен отказ от личен живот и безотказна вярност към режима на Ким Ир Сен, научават ги на чужди езици и бойни изкуства и ги превръщат в ударния отряд от жени-яничари на корейския шпионаж.
	Необикновеният ум и красота на Ким стават фатални за нея. Тя попада в лагер за терористи и бива избрана да взриви южнокорейски самолет, точно преди Олимпиадата в Сеул. Но сблъсъкът с вдовиците и сирачетата на 115-те работници, които е убила, отваря очите ѝ за истината…

	Ким Хюн Хий е родена през 1962 г. Осъдена за деянието си на смърт, тя бива помилвана от президента. Днес авторката живее в Сеул със страха, че може да бъде открита и убита от севернокорейските тайни служби.
	{img:snmd_kim.png}

	* * *
C>
	„В тази тревожна, но завладяваща изповед читателят постепенно разбира, че ние често правим погрешна преценка на терористите, съдейки за тях по жестоките последствия от терористичните им действия.
	В тази вълнуваща книга оживяват най-горчивите страни от живота при бруталния комунистически режим в Северна Корея, тъй като тя показва методите на обработка в противния свят на лагерите за обучение на терористи и техниката на правителството за промиване на мозъци, с която успява да представи терора като нещо нормално, придавайки му съответната форма и значение“
@	Джийн Сасън, авторка на „Една арабска принцеса разказва“
C$
