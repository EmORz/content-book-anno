	Годината е 1929. Ню Йорк е завладян от тайните и мечтите на новите дебютантки, търсещи социален престиж. Тръпки и преследване на велики цели, когато всичко е възможно — в най-трескавото време на ХХ век. Лети Ларкспър и Кордилия Грей напускат градче от Средния запад и се отправят към светлините на примамливия Ню Йорк. Лети иска отчаяно да види името си окъпано в слава. Само че Манхатън е препълнен с красиви момичета, също готови на всичко, за да бъдат звезди… Кордилия пък се впуска да търси баща си, когото никога не е виждала. Той има скандална слава и е забъркан в тайни схеми. Дъщеря му е въвлечена в свят, толкова вълнуващ и бляскав, че силно надминава представите й… Но това е много опасен живот. За такъв живот някой би убил… И наистина ще го направи. Кордилия се доверява единствено на Астрид Донъл — момичето, което има всичко — пари, представителност и любовта на брата на Кордилия, Чарли. Но и зад нейния блясък се крият ужасни семейни тайни. В Лонг Айлънд, Манхатън и на бродуейските сцени пътищата на трите се преплитат, следвайки възходи и падения…
