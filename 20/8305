	„Сълзите на дракона“ е разказ за едно вълнуващо приключение на две вълшебни същества — вещица и дракон. Останали сами в жестокия свят, събрани от ясновидещата съдба или от сляпата случайност, те откриват, че за оцеляването си зависят един от друг. Могъщи сили се опитват да ги използват, да ги разделят, и дори — да ги унищожат. Преследвани от жестоки войници и огромни нерфолди, те могат да оцелеят само заедно. И само заедно могат да победят.
	Една фантастична история за изграждането на доверието и укрепването на приятелството. И за това колко е трудно да запазиш човешкото и драконското у себе си.