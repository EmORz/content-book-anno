	„Котаракът и Спасението на Аврея“ пренася читателя години назад в живота на младия авантюрист във времената, в които той странства със своя чичо Гобин, безпогрешния изпълнител на „Тъмното братство“. На една от своите мисии Гобин и неговите съмишленици, сред които и Аврея, са предадени и попадат в капан, от който само той се измъква. Принуден да потули нещата и да намери предателите, преди бедата да стане още по-голяма, той осъзнава, че този път не може да се справи сам със ситуацията.
	Така неговият чирак, Котаракът, получава своята първа самостоятелна и безкрайно тежка задача — да открие къде е отведена пленената Аврея и да й занесе магически серум, който да помогне за нейното спасение. Дали ще успее в тази опасна мисия, какво ще предприеме и на кого ще се довери — това зависи само от теб. Бъди готов да се впуснеш в едно безмилостно приключение, да се сблъскаш с мошеници и закоравели престъпници, с настървени стражи и дори с кралски наместници, събери цялата си смелост и влез в ролята на Котарака.