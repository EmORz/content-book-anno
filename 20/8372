	Възможността да обработи седем редки сапфира е невероятен шанс за Кейт Чандлър. Шанс, който ще й позволи да затвърди репутацията си сред най-добрите бижутери в света. По време на пренасянето им обаче сапфирите изчезват. Изчезва и човекът, който ги придружава — Лий, братът на Кейт.
	Объркана, Кейт започва да задава прекалено много въпроси. И е принудена да бяга. Преследва я ФБР, преследва я и неизвестен убиец. Единственият, на когото би могла да разчита, е специален агент Сам Гроувс. Остава само да го убеди в своята невинност. Примката около Кейт постоянно се затяга, а правилата на играта непрекъснато се променят. Някой иска Кейт да замълчи завинаги…
