	Той е компютърен специалист през деня, а тя е бляскава жена, приличаща на Одри Хепбърн през нощта, и е собственик на клуб за травестити. Всъщност двамата са един и същ човек — травестит, който води двойствен живот, докато едно от неговите „момичета“, на име Бусе, не му поверява жестока тайна. Бусе притежава снимки и писма и с тях може да съсипе живота на един от най-влиятелните мъже в Истанбул. Главният герой не приема нещата на сериозно, докато Бусе не се оказва мъртва.
	И докато посетителите на клуба се страхуват, че тайният им нощен живот може да излезе на бял свят, безименният детектив започва свое разследване, за да разбере кой има интерес Бусе да умре. Каква неочаквана помощ ще намери и ще успее ли да открие убиеца, преди самият той да попадне в клопката му? Читателят ще узнае в тази класическа криминална история, която се развива в интригуващия и екзотичен свят на подземен Истанбул.
