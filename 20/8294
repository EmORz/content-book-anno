C>
	Ти не си твоята работа. Не си парите, които имаш.
	Не си колата, която караш.

	Едва когато загубиш всичко, си свободен да правиш каквото искаш…
C$
	Още с появата си през 1996 г. „Боен клуб“ спечели славата на една от най-оригиналните и провокативни книги на десетилетието.

	Тайлър Дърдън е млад и дързък анархист, който не иска да живее в свят, изпълнен с подлост и лъжи. А „облагите“ на кухата консуматорска култура не могат да укротят неговия гняв.
	Така се ражда идеята за боен клуб. Тайните боксови мачове се превръщат в отдушник на стаената агресия за хиляди млади мъже с успешна кариера и провален живот. Тайлър е убеден, че тази радикална форма на психотерапия е единственият начин да преодолеят рамките на безцелното си съществуване и да бъдат свободни. Защото в неговия живот няма правила, граници, спирачки.

	„Боен клуб“ е скандална и отрезвяваща сатира на консуматорския начин на живот. Книгата взриви световната литература и вдъхнови едноименния филм с участието на Брад Пит и Едуард Нортън. Апокалиптичният роман на Паланюк определено не е за хора със слаби сърца, но затова пък умело убеждава и най-задоволения читател, че това, което притежаваме, всъщност притежава нас…
