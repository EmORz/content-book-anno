	На отдалечен остров в арктическата част на Канада изследователи откриват останките на мистериозен самолет от епохата на студената война. Откритието принуждава руското правителство да направи шокиращо признание. Намереният самолет е съветски стратегически бомбардировач, който изчезва заедно с екипажа преди повече от петдесет години с два тона антракс на борда.
	Твърдо решен да предотврати политическа и дипломатическа буря, американският президент изпраща при мястото на катастрофата екип на Първи секретен отдел, воден от подполковник Джон Смит. Но други са стигнали първи до мразовития остров, в това число и опасен контрабандист на оръжие със своите безмилостни наемници.
	В капана на полярната пустош Смит и неговият екип трябва да водят жестока война на два фронта — срещу враг, когото виждат, и срещу друг враг, който се крие в собствените им редици.
