	Един злодей е пуснат на свобода.
	Една жена потъва в неизвестност.
	Една дъщеря отчаяно търси помощ, за да не позволи майка й отново да стане жертва на _хладнокръвна ярост_.
	Изминали са единадесет години, откакто седемгодишната Мелиса Дикинсън е набрала телефонния номер за помощ и се е подложила на терапия при Алекс Делауер. Тогава някой е поръчал майка й, актрисата Джина, да бъде залята с киселина. Сега красивата дъщеря отново търси помощта на Делауер. Само че този път най-страшният кошмар на Мелиса е на път да се сбъдне…
