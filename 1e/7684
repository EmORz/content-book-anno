	„Три метра над небето“ се превръща в литературен феномен веднага след излизането си в Италия. След отказа на няколко издателства, авторът финансира сам отпечатването на ограничен тираж, който предизвиква бум сред младежта. Преди следващото издание на романа, негови ксерокопия се разпространяват от ръка на ръка сред учениците в италианските гимназии.
	Всъщност не е трудно да се разбере защо книгата на Федерико Моча завладява сърцата на милиони тийнейджъри по света. „Лошото момче“ Степ и ученичката Баби живеят в различни светове, но когато се срещат експлозията избухва — груба и същевременно безкрайно нежна. Защото само любовта може да те накара да забравиш всичко останало… и да се почувстваш три метра над небето.
