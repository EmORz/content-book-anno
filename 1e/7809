	Саймън Басет, неустоимо привлекателният херцог Хейстингс, е твърдо решен да се изплъзне от амбициозните мамички на висшето общество, които не спират да кроят планове как да го оженят за дъщерите си. Ето защо той започва да се преструва на сгоден за очарователната Дафни Бриджъртън. И въпреки че мрачният ерген няма никакво намерение да се обвързва, в мис Бриджъртън има нещо толкова съблазнително, че сърцето му ускорява своя ритъм всеки път, когато я види.
	Що се отнася до Дафни, този измислен годеж със сигурност ще привлече много ухажори, след като един херцог е проявил интерес към нея. Но докато двамата се въртят в ритъма на валса, вечер след вечер и бал след бал, тя започва да забравя, че този годеж е една измислица и сега трябва да направи невъзможното, за да опази сърцето и душата си от този красив негодник, който се е заклел никога да не влезе в капана на брака.
