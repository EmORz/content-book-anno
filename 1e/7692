	Дали любовта няма да обърка плановете на всички? Фрея винаги е била номер едно в работата си. Но от месеци все по-често й се случва да избухва в сълзи — и то в най-неуместните моменти. Тя е убедена, че става дума за рядък медицински проблем с очите й, но шефът й (и неин баща) я отстранява от обичайните й задължения като брокер на луксозни недвижими имоти и я запраща в западнал къмпинг някъде в Айдахо със стриктните инструкции да закупи имота на всяка цена, възможно най-бързо. Решена да докаже на баща си, че още я бива в бизнеса, Фрея се приготвя за битка. Но в къмпинга тя се запознава с едно малко момиче и неговия баща, а това ще преобърне света й.
