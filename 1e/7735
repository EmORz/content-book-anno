C>
	Питър Уотс изследва природата на съзнанието в този стимулиращ научнофантастичен роман, който съчетава скорострелно действие с изумителна извънземна обстановка… „Слепоглед“ предлага наистина оригинален обрат в познатия разказ за контакта с извънземните.
@	Publishers Weekly
C$
	Два месеца от падането на звездите…
	Два месеца, откакто шестдесет и пет хиляди извънземни тела се свиха около Земята като сияен юмрук и пищяха до небесата, докато атмосферата ги превръщаше в пепел. Два месеца от онзи миг на кратък шпионаж, дело на неизвестна цивилизация. Два месеца в мъртвешка тишина, докато светът, смутен, сдържа дъха си… и докато една полуразпаднала се космическа сонда не долавя шепот от ръба на Слънчевата система — слаб сигнал, разсичащ космическото пространство като лъч на морски фар.
	Каквото и да има там, то не говори на нас… Може би беседва с някоя далечна звезда?
	Или с нещо по-близо?
C>
	Въоръжен с образованието на морски биолог, Питър Уотс се чувства напълно свободен да използва богато развитите си герои, за да проектира вероятности и теории от челната вълна на модерната наука.
@	Washington Post
C$
C>
	Предизвикателно, изумително и възхитително! Негласната литературна амбиция на Питър Уотс е да стане първокласен научнофантастичен писател на обиграното литературно ниво на Грегъри Бенфорд и Артър Кларк, а със „Слепоглед“ ни демонстрира, че е способен да го постигне.
@	Asimov’s Science Fiction
C$
C>
	Главозамайваща история за първия контакт. Това е провокативно проучване на естеството на човешкото съзнание и какво означава да си човек.
@	Romantic Times Book Reviews
C$
C>
	Тъмната, напрегната и кошмарна представа на Питър Уотс за разумния живот във враждебна вселена е безмилостна в перспективата си и нетрепваща в заключенията си.
@	SF Site
C$
C>
	Извънредно провокативен за мисълта, черпещ предпоставките си от крайното заключение, показващ ни, че извънземното отвън може да се окаже плътно свързано с извънземното в нас.
@	Interzone
C$
C>
	Амбициозен и отлично развит роман, който притежава достатъчно сила, за да превърне един бърз поглед в пълноценно препрочитане. Рядко срещано явление, но пък и това е рядко срещана книга!
@	San Diego Union-Tribune
C$
C>
	Остър, забавен и сърцераздирателен с обратите си, „Слепоглед“ е богат на жаргон и претъпкан с информация. На моменти е трудно да оставаш в крак с плътно натъпканите идеи, които се леят от всяка страница. Ала щом читателят започне, няма да може да остави книгата… „Слепоглед“ е истински брилянтен шедьовър.
@	SF Weekly
C$
C>
	Голяма част от удоволствието на историята в „Слепоглед“ идва от съвместното преживяване на двойно откритие: докато постепенно започваме да осъзнаваме естеството на екипажа, откриваме, че едновременно започваме да добиваме и представа за извънземните видове в орбита около Бен в нещо, което Уотс описва с термини, пробуждащи в нас величавото усещане, че виждаме гигантско гнездо на плъхове от хиляди сраснати Шрайкове от „Хиперион“ на Дан Симънс, от което ви настръхва средният мозък… Това, че неговите човешки читатели могат да извлекат удоволствие от посланието, е признак на цялостната трудност на „Слепоглед“, понеже онова, което криволячовците ни казват в края на книгата, е: „Млъкнете бе!“
@	The New York Review Of Science Fiction
C$
C>
	Уотс е приготвил достатъчно възбуждащи идеи като за цяла камара романи, като същевременно сътворява нови обрати по всяка „кътинг едж“ идея в жанра — от виртуалната реалност до извънземната биология. Това е най-добрата и най-зашеметяваща книга на Уотс!
@	Booklist
C$
C>
	„Слепоглед“ е страхотно произведение на новата твърда фантастика, сериозен научнофантастичен роман, от който няма да можете да се откъснете и който ще ви бомбардира с идеи; те ще ви обсебят, щом веднъж проправят заразния си път в малкия ви мозък!
@	SFRevu
C$
