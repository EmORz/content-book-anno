	_Какъв би бил перфектният мъж?_
	Това е възхитително горещата тема на разговор, върху която Джейн Брайт и трите й приятелки размишляват една вечер в любимото им заведение. Какви качества би притежавал? Трябва ли да е висок, мургав и красив? Грижовен и добросърдечен… или просто мускулест? Джейн и приятелките й започват с основните неща, като вярност, отговорност и страхотно чувство за хумор.
	Но с напредването на разговора и изискванията за перфектния мъж се увеличават, затова те съставят на шега списък, който е едновременно забавен и пикантен. Още преди да осъзнаят, Списъкът, както започва да се нарича, се разпространява светкавично в компанията, където работят. Но нещата не спират дотам — Списъкът се превръща в сензация и грабва интереса на местните медии. Никой не очаква такава лавина от внимание за нещо, започнало като шега между четири приятелки. Но тази шега става смъртоносно сериозна, когато една от тях е убита…
	Главният заподозрян е приятелят на жертвата — един от многобройните мъже, които са на мнение, че Списъкът е сексистки и обиден. Но непоклатимото му алиби го оправдава. Сега с помощта на съседа на Джейн, непредвидимият полицейски детектив Сам Донован, пъзелът трябва да бъде нареден, а убиецът изобличен… но времето минава и опасността за останалите три приятелки нараства.
	Сам е далеч от перфектността, освен това нагло нарушава спокойствието на Джейн, но с всеки изминал ден той я привлича все повече. Джейн не може да устои на непреодолимата му сила и мъжки чар, но моментът не е подходящ за случайни връзки… не и докато да знае на кого да вярва и кого да обича, е въпрос на оцеляване, а бляновете за перфектния мъж, се превръщат в смразяващ кошмар.
