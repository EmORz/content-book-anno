	__Венеция 1466 г.__
	Лодката потегля от пристана си с леко разтърсване. На дъното й са наредени единайсет стъклени бутилки с най-доброто венецианско вино — _валполичела_ — дар, на който монахините много ще се зарадват. В дванайсетия съд — огромен буркан — неподвижно лежи бебе, успокоявано от люшкащите се под него вълни, и наблюдава спокойно светлината, която стъклото разпръсква същите зелени очи като неговите.


	__Флоренция 1482 г.__
	Династията на Медичите управлява богатия град държава, където красивата проститутка Лучана Ветра се натъква на смъртоносна тайна. Един от най-редовните й клиенти я моли да позира на известен художник и внезапно момичето от улицата се оказва моделът за централната фигура в картината на Сандро Ботичели „Пролет“.
	Когато художникът я освобождава, без да й плати, Лучана импулсивно открадва недовършеното копие на картината. И скоро открива, че някой е готов да убива, за да го има. Защо една картина е толкова ценна? И за кого?
	Лучана търси помощ от единствения мъж, който никога не я е пожелавал — брат Гуидо. Заедно тръгват от Флоренция и се впускат в опасно пътешествие през градовете на ренесансова Италия. Преследват ги безмилостни убийци, решени да им попречат да разгадаят тайната на картината. Двамата разплитат закодираното послание — политическа конспирация, която води до самия Лоренцо Медичи.


	_В това чудесно съчетание между „Шифърът на Леонардо“ и „Раждането на Венера“ една забележителна млада жена от Италия през XV век трябва да използва ума си и изобретателността си, за да оцелее сред сложните политически интриги на своето време._
