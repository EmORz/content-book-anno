#	Да уловиш невяста…
	Гейбриъл Дивайн, херцог Уолвърест, е твърдо решен никога да не се ожени. За да продължи необезпокояван ергенския си живот, той решава да се нагърби със задължението по продължаването на рода посредством по-малкия си брат. Подбирайки внимателно най-подходящите дами от висшето общество, Гейбриъл организира грандиозен бал, за да може брат му да си избере съпруга. Уверен, че всяка една от тях ще бъде нетърпелива да заеме тази позиция и да осигури наследник на семейството, херцогът не подозира как добре замисленият му план скоро ще приеме неочакван обрат, когато една от кандидатките пленява вниманието му…
#	Да покориш негодник…
	За разлика от мащехата си, която копнее да се издигне в обществото и да види повереницата си сгодена, Маделин Хейууд няма никакво желание да присъства на скандалния бал, организиран от Дивайн. Тя мечтае да се завърне в родното си имение и да продължи живота си извън строгите социални рамки. Но жребият на съдбата я изпраща в замъка Уолвърест, където всички поканени дами се надпреварват да спечелят сърцето на по-младия Дивайн. Маделин е убедена, че се намира в леговище на вълци и смята братята за безсърдечни негодници — особено херцога, чиято развратна репутация го предшества. Но неочаквано в сенките на замъка съзира в завладяващите му очи страст, която я обърква и пленява. Зашеметена от пламналите помежду им чувства, Маделин е решена да не позволи на ласките му да я омагьосат — и все пак порочните му набези толкова я изкушават…
