#	Поредният фантастичен полет на възхитителното въображение на изтъкнатия американски разказвач Рей Бредбъри

	В една бурна вечер през миналия век, неназован писател в град Венис, Калифорния, чува бясно блъскане по вратата на крайбрежното си бунгало и отваря, за да пусне в живота си Констанс Ратиган. Застаряващата, някога бляскава холивудска звезда Констанс бяга в ужас от нещо, което не смее дори да назове — и изчезва също така внезапно, както се е появила, оставяйки на разказвача две зловещи книги — указатели с имената на хора от Меката на киното, които вече са умрели или предстои да умрат, сред които и нейното собствено. Така започва една одисея, колкото мрачна, толкова и увлекателна, през която авторът се отправя заедно със сприхавия си приятел Кръмли и неговата стара таратайка да рови из пепелта на един отминал Холивуд — гробище на призраци и тайни, в което зад всеки ъгъл дебнат мрачни светилища и разбити мечти… а нерядко и самата смърт.
C>
	Призрачна история за убийства и за стария Холивуд, написана в несравнимата, спираща дъха проза на Бредбъри… Това не е обичайното криминале.
@	Питсбърг Поуст Газет
C$
C>
	Интригуващо отклонение от обичайното… Поглед към тъмната страна от блясъка на големия екран. Забравете за познатото „кой е убиецът“ (всъщност, забравете за всичко познато).
@	Сан Диего Юниън Трибюн
C$