	Жителите на отдалечената долина Калдерон живеят в единение с природата. Чрез фуриите, които призовават, те черпят сили от стихиите й — въздух, огън, вода или дърво — и с тяхна помощ се справят с трудностите на живота във фермите… всички, с изключение на Тави. Макар и достигнал възрастта, той все още не е открил нито една фурия.
	Над Калдерон надвисват черни облаци, но не фуриите на бурята са най-сериозната опасност, пред която трябва да се изправят хората от долината, когато пътят им се преплита с този на Курсор Амара — току-що издържала последния си изпит от Академията на Алера.
	Предателство и отдавна забравен враг заплашват съществуването на цялото човешко царство. Властта се изплъзва от ръцете на Първия лорд на Алера и неговата последна надежда са млад и неопитен Курсор, момче без нито една фурия и откъснат от подкрепленията легион.
