	Написана в класическата традиция на черния роман „Големият сън“ на Реймънд Чандлър, „Ченге на плажа“ е задъхана и опасна приключенска история в най-секси града на Америка. Бившето ченге Джак Вон, най-интересният герой в криминалната литература от Филип Марлоу насам, сваля кобура и се премества от опасните улици на Ню Йорк в Маями, за да работи като личен треньор. Там слънцето, пясъкът и загорелите тела отвличат вниманието му от предишни грижи. Но когато среща отново екзотичната красавица Вивиан, която някога е разбила сърцето му, Джак разбира, че е загазил. Той се е заклел да я забрави, но тя го примамва обратно в своята двойна игра.
