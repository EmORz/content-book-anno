	Повестта на Юрий Кримов _Танкер „Дербент“_ принадлежи към най-хубавите произведения на съветската литература. Това е вдъхновен разказ за пламенните години на първите петилетки с техния нов патос, нова романтика.
	Историята на танкера „Дербент“ е история на процеса, извършил се в съзнанието на хората от екипажа, идейният и морален подем. Този процес преминава и старшият механик, комунистът Басов, който в своите творчески и човешки устреми увлича след себе си целия екипаж и става душата, водачът на танкера.
	Скромният, тих Басов успява да увлече и своята любима и да превърне отношенията помежду им — неопределени, колебливи — в голяма, възвишена любов. Муся, жената на Басов, познава и женската гордост — заради това, че нейният любим е истински човек.
