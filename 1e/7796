	Зимна Венеция, скована от студ, обгърната в мъгла, по чиито канали морският вятър носи миризмата на влага и гнили водорасли, естественият, най-красноречивият сценарий за сериозната равносметка на младата французойка Елен. Тази Венеция е същевременно и подходящ фон за разкриване на истините за нашето тревожно време, изпълнено със скрити и явни заплахи, с атентати и „ГОРЕЩИ ТОЧКИ“, с много примери за погазване на елементарното човешко право за мирен живот и щастие.
