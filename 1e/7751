	_Смъртта на крал Артур_ (1230) е последната, пета част от романния цикъл Ланселот-Граал. Тук на преден план излизат тлеещите противоречия и конфликти в рицарското общество, чието единство е гарантирал до този момент крал Артур. В миналото рицарските качества — чест, лоялност, чувство за дълг и за семейна солидарност — са били залог за престижа и разцвета на рицарството. Когато същите качества се насочат към членовете на общността, те предизвикват сблъсъци с трагичен край.
	Съвършена композиция, психологическа правдивост, изящен лаконизъм на фразата — това са някои от основанията _Смъртта на крал Артур_ да бъде смятан за шедьовър на рицарския роман.
@	Стоян Атанасов
