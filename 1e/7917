C>
	— Дани!
	Но… къде бе той? Защо не отговаряше?
	В изкуствената мина беше дяволски тъмно.
	Не виждах дори собствената си ръка. Страхът за Дани направо ме разкъсваше и можех да сторя само едно-единствено нещо.
	Извадих Сърцето.
C$
	В Хедърфилд се случват странни неща. Уил е сама вкъщи, когато токът спира. Няколко мига тъмнина и… тя го вижда за първи път. Кестенява коса, магнетичен глас, електриковосини очи. Загадъчният Дани Нова е на път да завладее мислите й и да й открадне сърцето.
	Когато идва катастрофата, момичето разбира — спасението е по силите само на петте Пазителки от групата УИЧ. Тогава Уил, Ирма, Тарани, Корнелия и Хей Лин се отправят към далечен, непознат свят.
