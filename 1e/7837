	Ямайка през 1665 г. е самотен аванпост на британските сили сред испански води в окъпаните от слънце Кариби. Столицата й Порт Роял е град на главорези, кръчми и бардаци — най-неочакваното място за организиране на атака срещу намираща се наблизо испанска твърдина.
	Точно това обаче смята да направи известният капер Чарлз Хънтър, с дискретното съдействие на губернатора сър Джеймс Алмънт.
	Целта е Матансерос, пазен от кръвожадния Казала и смятан за непревземаем заради мощните си оръдия и отвесни скали.
	Буканиерите на Хънтър трябва да се справят не само с испанския флот, но и с други смъртни опасности — свирепи урагани, канибали, дори морски чудовища. Но ако успеят, тези събрани от кол и въже хора не само ще влязат в историята, но и ще станат баснословно богати.

C>
	Майкъл Крайтън е един от най-обичаните автори на бестселъри на всички времена!
@	Ню Йорк Таймс
C$


	Майкъл Крайтън е роден в Чикаго през 1942 г. Автор е на романите „Щамът Андромеда“, „Сфера“, „Ген“, „Състояние на страх“, „Жертвата“, „Фатален срок“, „Юрски парк“ и др. Създател е и на телевизионния сериал „Спешно отделение“. Крайтън е сред най-популярните писатели в света и неговите книги са пресъздадени в тринадесет филма и са преведени на тридесет и шест езика. Майкъл Крайтън почина през 2008 г.
