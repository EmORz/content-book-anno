	1532 година — флотилия от кораби тайно отплава към един остров, разположен във вътрешно море, където моряците скриват приказно съкровище с огромна златна верига.
	1578 година — легендарният сър Франсис Дрейк пленява испански галеон, на който се намира ключът към съкровището. Огромна вълна, в резултат на подводно земетресение изхвърля кораба в джунглата.
	1978 година — Група археолози едва не се удавят, докато се гмуркат в дълбините на един басейн в Перуанските Анди. Спасява ги Дърк Пит, който в този момент участва в морска експедиция в близост до района.
	Престъпен международен семеен синдикат, изнасящ контрабандно и търгуващ с древни предмети, с крадени и фалшифицирани произведения на изкуството, възнамерява да открие изчезналото съкровище на древните инки. Екипът на Дърк Пит и Шанън Келси, красива млада археоложка, са въвлечени в жестока борба за оцеляване, в която всички средства са позволени. Сблъсъкът достига до невероятна кулминация в подземния свят на мрака и смъртта — подземната река, която се явява ключът към загадката — древното съкровище.
