	Майкъл Ридпат, авторът на „Борсови игри“, „Борсов посредник“ и „Сити“, се завръща с най-напрегнатия си трилър досега.
	Саймън Ейот, бързо изгряващата звезда в „Ревиър Партнърс“ — една от най-големите инвестиционни фирми в Бостън — като че ли е подредил живота си както трябва: женен отскоро за красивата Лиза, работеща в сферата на биотехнологиите, той е на прага да приключи първата си голяма сделка.
	Затова Саймън е разстроен, когато Франк Кук, един от собствениците на „Ревиър“ и негов тъст, отказва финансиране на инвестицията във фирма, специализирана в продукти за Интернет. Но гневът му бързо се превръща в ужас, когато няколко дни по-късно Франк е намерен мъртъв в отдалечената си къща на брега на морето. На всичко отгоре полицията бързо разкрива, че Саймън е може би последният, който го е видял жив…
