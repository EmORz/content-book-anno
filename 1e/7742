	В кафене „Уисъл Стоп“ не връщат никого, дори да не може да си плати, и с южняшко гостоприемство посрещат многобройни ексцентрични образи, отбили се за кафе, бисквити, кюфтетата на Големия Джордж и да разменят някоя клюка за едно загадъчно убийство. Място, където хората не се страхуват да бъдат каквито са.
	Една неустоимо увлекателна история, изпълнена с невероятно смешни случки, трагедии и силни образи. „Пържени зелени домати“ ни предлага късче от американския живот от времена, които отдавна са отминали, но никога няма да бъдат забравени благодарение на Иджи, Рут и множество други колоритни образи, които пируват с любов, смях и най-вкусните пържени зелени домати в целия Юг.
