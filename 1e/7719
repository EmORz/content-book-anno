	Сред бурния светски живот, весели компании, нощни барове и перспективна кариера, Нарин среща детската си първа любов. Времето я връхлита с цялата безпощадност на преживяното някога. Наранената й душа неволно връща картините от света на оцеляване, където страхът и силата определят целия живот напред и днешните й решения…
	Дълъг и невероятен е пътят от малкото анадолско градче до бляскавите истанбулски нощи. Преосмислянето на стъпките по този път, срещите, разделите, приятелството, загубите, мястото на любовта, на предаността, предателства ли са предателствата… Въпроси, които си задава всеки от нас, но отговорите невинаги са еднозначни. Какво ще се случи, дали Нарин с решението си ще ни даде отговор за стойностните неща в пътя през живота?
	Едно вълнуващо и искрено произведение на Ханде Алтайлъ, чиито романи „Дяволът се намесва в любовта“ и „Покрусата“ не слизат с месеци от класацията на най-продаваните.
