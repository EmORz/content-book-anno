	При научна експедиция, която цели да обясни радиоактивността на един далечен и опустошен тихоокеански остров, в който някога са били правени ядрени експерименти, младият физик Алек попада в Хелиополис. Това е огромен, странен, кошмарен подземен свят, в който взаимоотношенията между населяващите го същества ембри и биороботи, сапии — учени със свръхмощни мозъци, но без сърца, и пионери, фанатизирани военни, всички подчинени на Мозъка, който е носител на чистия Разум, са доведени до абсурд. Привлечен да сътрудничи на сапиите в техните усилия да създадат Сигма-минус — анахилираща се материя, Алек открива истинските цели на Хелиополис. В драматичната борба с пионерите и с Мозъка той предизвиква гибелта на подземния град и с това спасява планетата Земя от ядрена катастрофа. Романът е наситен с напрегнати епизоди и носи белези на смесения приключенско-утопичен жанр.
