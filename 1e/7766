	Този път оръжието е действаща като вирус биологична субстанция, подбираща човешките мишени по тяхната ДНК. То е неуловимо, а заболяването, което носи — нелечимо.
	И отново с проблема се заема подполковник Джон Смит, армейски учен изследовател, лекар и агент на свръхтайния Първи отдел на САЩ. Постепенно целта се изяснява: някой целенасочено избива топспециалистите в западните разузнавателни централи, водещи политици и военни ръководители от бившите съветски републики, посяга към ключово важни фигури и на Запад, дори към президента на САЩ Сам Кастила. Смит с помощта на старата си приятелка Ранди Ръсел от ЦРУ и бившия генерал от руската ФСС Олег Киров успява да се добере до истината. В задъхана надпревара с времето действието препуска по цял свят, влиза в спиращи дъха схватки, куршумите свистят почти безспирно, цената е висока…
