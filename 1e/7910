	Големият майстор на приключенския роман се завръща с едно от най-дръзките си художествени произведения. Дърк Пит, героят на Клайв Къслър, никога не се е впускал в толкова драматична авантюра, на толкова екзотично място, както в „Атлантида открита“.
	_1858 година_ — Антарктически китоловен кораб се натъква на стар корабокруширал плавателен съд; зловещите на вид, замръзнали моряци продължават да пазят сандъци със старинни антики и един череп, издялан от обсидиан.
	_2001 г., март_ — Екип от антрополози гледат с благоговение стена със странни надписи минути преди силен взрив да ги запечата дълбоко в колорадските скали.
	_2001 г., април_ — Научноизследователски кораб, управляван от Дърк Пит и членове на НЮМА, е нападнат и за малко не е потопен от плавателен съд, който е трябвало да бъде на дъното още преди петдесет и шест години.
	Пит разбира, че по някакъв начин тези инциденти са свързани и разследванията му скоро го довеждат до древна загадка със съвременни последствия, изправят го срещу коварен враг, с какъвто дотогава не се е сблъсквал, и той се впуска да спаси не само собствения си живот, но и бъдещето на света.
	Капанът е сложен. Часовникът отброява минутите. И само един човек стои между Земята и Армагедон.
