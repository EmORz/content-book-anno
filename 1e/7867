	Обръщали ли сте се в трудни моменти към вашия хороскоп? Не? Сега е моментът да го направите. Чрез героините на Кати Хопкинс, всяка от които е представителка на различна зодия, ще откриете как с помощта на звездите и… с повече смелост и упоритост може да решите проблемите си.
	Родителите на дванадесетгодишната Джема получават прилична сума пари, завещани от тяхна роднина, и решават да я изпратят в престижно училище с пансион. Тийнейджърката е съкрушена, защото трябва да напусне дома си и приятелките си. На всичко отгоре в новото училище е пълно с високомерни богати момичета, а съквартирантката й е свита и едва отронва по някоя дума. Скоро обаче Джема открива, че е избрана за Момиче на зодиака. Това може да промени коренно живота й, но само ако се изправи лице в лице с проблемите си.
