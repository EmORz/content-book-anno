	В Делс са настъпили смутни времена. Младият крал Наш се опитва да стабилизира кралството, докато въстанали лордове събират армиите си, за да го свалят от трона. Из планините и горите се навъртат шпиони, а разбойнически шайки сеят хаос и разруха.
	Там живее Файър — последният човек-чудовище, с коса като жив огън и влудяващо излъчване. Едновременно обожавана и ненавиждана, тя има способността да контролира съзнанията на хора и животни, но отказва да я използва. Защото човешките тайни са неприкосновени и не са нейно право. Особено когато има толкова много свои.
	Братът на краля, военачалникът Бриган, я отвежда в столицата. Подготвя се преврат срещу несигурния владетел и помощта на Файър е необходима за разкриването му. Далеч от дома, тя започва да осъзнава на какво е способна, докъде се простират силите й и какви отговорности ги съпровождат. Дарбата й може да запази целостта на кралството.
	Но Файър не може да се отърси от най-големия си страх — че ще се превърне в чудовище като баща си…


	Изкусните дворцови интриги и дори ужасите на войната са средства за тоталното потапяне в образа на Файър, и нейното изживяване на осакатяваща болка, вина, страх, мъка и дори още по-опустошаващото крехко зараждано ни доверие, приятелство и любов.
@	„Къркъс ривю“


	„Огнена“ придружава вдъхновяващата „Даровита“ и трилогията на Кристин Кашор. С излизането си през 2009 влиза директно в бестселър — листата на „Ню Йорк Таймс“ и печели за авторката още куп награди. „Пъблишърс уикли“ и Американската библиотечна асоциация я определят за едно от най-добрите младежки заглавия на годината.
