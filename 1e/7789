	_Сергей Лукяненко_ е най-успешният съвременен руски автор на научна фантастика и фентъзи. Носител е на редица награди, включително за най-добър писател на ЕВРОКОН 2003 г. Поредицата за Патрулите се радва на милиони почитатели по целия свят и постига известност дори в Холивуд, благодарение на филмите, заснети по нея.


	10-годишният пророк Кеша е на път да изрече своето главно пророчество, но е твърде смутен от новопридобитите си магически способности, а по петите му е тайнственият Тигър. Дали това е достатъчно, за да мобилизира всички Висши магове от московския Нощен патрул? Защо силите на Мрака нямат претенции към новия пророк? Какво всъщност представлява едно главно пророчество и защо то е толкова важно за Сумрака? Жив ли е самият Сумрак? Може ли да бъде победен? И как са замесени във всичко това Висшият маг Антон Городецки и неговата дъщеря Надя? Както и в предишните книги от поредицата за Патрулите, Сергей Лукяненко заплита спираща дъха интрига и поставя трудни въпроси за същността на Доброто и Злото и за смисъла на човешкото съществуване.
