	Малко летище на Азорските острови, учен от Съветския съюз на път към свободата си, агенти на ЦРУ опитващи се да спасят него и безценния му товар от убийците, изпратени от Сталин.
	1951 година. Студената война започва.
	2012 година. Студената война отдавна е в миналото.
	Японски товарен кораб наближава Азорските острови, когато внезапно избухва в пламъци. Банда пирати се опитва да се възползва от суматохата и да нападне кораба, но и тяхната лодка избухва насред океана. Какво се случва в тази част от света?
	Кърт Остин и неговия Специален екип на НАМПД се отправят натам, за да опитат да разберат нещо повече. Но вместо в разследване на авария, те се оказват въвлечени в плановете на амбициозен африкански диктатор, който е на път да създаде оръжие с митична сила.
	Неговите планове — чрез това оръжие да изнудва световните лидери и да получи огромни облаги за себе си и за своята малка и бедна държава. Наказанието при неподчинение е страховито — унищожаването на някои от най-големите мегаполиси в света.
	Изпълнена с високи скорости и още по-високи залози, безгранична комбинативност и неочаквани обрати, „Портата на дявола“ е една от най-вълнуващите книги от големия майстор на приключението.
