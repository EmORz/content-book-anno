	Когато Уенди Евърли е на шест години, собствената й майка е убедена, че тя е чудовище и се опитва да я убие. Единайсет години по-късно Уенди открива, че майка й може би е била права. Тя не е онази, за която винаги се е мислела и доказателство за това са необикновените способности, които притежава.
	Цялата мистерия около живота й започва да се разбулва с появата на едно странно момче с тъмен чар на име Фин Холмс, от което тя е неустоимо привлечена. Той държи отговора за свръхестествените й способности, ключа към нейното минало и към едно място, което Уенди никога не е подозирала, че съществува. Фьоренинг — домът на Трил, където Уенди е не само различна, но и специална. Но онова, което я прави белязана за величие, в същото време я поставя в смъртна опасност и Фин е единственият човек, на когото може да се довери.
	На Уенди й предстои да поеме на път към един магически свят, който е едновременно красив и страховит. И тя трябва да се раздели с целия си предишен живот, за да открие истината за себе си и за своето предопределение…
C>
	„Нищо не може да се сравни с историята на «Подменена», книгата, която с гръм слага началото на една поредица…“
@	MTV.com
C$
	Аманда Хокинг е истинска литературна сензация с милионите продадени електронни копия от трилогията „Трил“. Феноменалният успех на тази поредица й донася договор за два милиона долара с издателската къща „Сейнт Мартинс Прес“ и й отрежда достойно място сред примите на жанра ърбън фентъзи. Филмовите права върху „Трил“ са продадени на създателите на District 9.
