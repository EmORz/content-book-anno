	Младият герой на приключенския роман „Капитан Фракас“ е изпаднал благородник, получил в наследство от дедите си само един полуразрушен замък. За да не умре от глад, младежът решава да тръгне с пътуваща трупа актьори, хора от народа, които го обикват за неговата храброст и честност, за неговото другарско чувство и добро сърце. Под името „Капитан Фракас“ той преживява редица приключения, които читателят следи с жив интерес до последната страница на романа.
