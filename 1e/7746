	Навечерието на Палиото… конното надбягване, което се провежда два пъти в годината на Пиаца дел Кампо. Година планиране, десетима ездачи, три обиколки на площада — и всичко свършва в един-единствен миг. Но този път залогът е огромен…
	За Виоланте де Медичи, принцеса на Тоскана и управителка на Сиена, надбягването бележи началото на нов период — да спре насилието в града. И да положи основите на нови, по-справедливи закони.
	За Пиа, от рода на Толомеите, далечна потомка на Клеопатра и най-красивата жена в Сиена, Палиото е последната надежда да избегне принудителния брак с жестокия наследник на водача на квартала на Орлите.
	За Деветимата — групата заговорници от най-богатите и знатни родове на Сиена, надбягванията са начин да завземат властта над града…
	Зазвучават тромпетите. И на _пиацата_ се появява красив непознат конник, облечен в цветовете на квартала на Кулата. Неочакваната му постъпка по време на първото Палио за годината може да промени не само живота на Пиа и Виоланте, но и съдбата на династията на Медичите…


	Сияещ от цветове и богат на исторически детайли, романът „Дъщерята на Сиена“ разказва за честта и предателството, за превратностите на съдбата, за смелостта и за силата на любовта.
	„Дъщерята на Сиена“ е номиниран за Най-добър исторически роман на годината от RONA (Асоциацията на романтичните писатели).


	Марина Фиорато е родена в Манчестър и е наполовина венецианка, наполовина англичанка. Има степени по история от Оксфорд Юнивърсити и от университета във Венеция. Работила е като илюстратор, актриса и филмов критик. Правила е дизайна на турнетата на рок групи като U2 и Rolling Stones. Живее в Северен Пондри със съпруга, сина и дъщеря си. Това е четвъртата й книга, издадена на български език.
