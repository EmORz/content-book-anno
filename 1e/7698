	__Ловен сезон__
	Тя е на лов за половинка… и смята да играе на сигурно.

	_Внимавай какво си пожелаваш…_
	Когато навършва тридесет и четири години Дейзи Майнър решава, че трябва да си намери съпруг и открива ловния сезон за мъже. Мис Дейзи е уморена да води скучния живот на библиотекарка, да бъде добро момиче и да живее с овдовялата си майка и леля си, която е стара мома. Затова преди да започне личното си преследване, тя се превръща в бляскава и забележителна красавица, която желае да вкуси от живота и любовта, да изживее приключения и забавления, каквито винаги са й липсвали.
	Скоро Дейзи прекарва нощите си навън, танцува и флиртува с мъже, наслаждавайки се напълно на новия си освободен начин на живот… Докато една нощ не става свидетел на убийство, което я поставя в смъртна опасност и я превръща в новата мишена на убиеца.
	Със задачата да защити Дейзи се заема началникът на полицията Джак Русо, чаровен и мъжествен ерген, чийто интерес към нея надхвърля служебните му задължения.
	Ще успее ли Джак да спаси живота на Дейзи… и може би да го изживее заедно с нея?
