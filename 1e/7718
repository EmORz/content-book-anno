	Злото настъпва. Пърси и Анабет, изглежда, са изгубени за всички и всичко в Подземното царство. Бродейки из смъртоносните дебри на Тартар, всяка една тяхна стъпка ги води към нова опасност. И ако по някакво чудо успеят да стигнат до Портите на Смъртта, там ще ги посрещне легион от кръвожадни чудовища.

	Междувременно Хейзъл и екипажът на Арго ІІ са изправени пред труден избор. За да попречат на гигантите да въздигнат Майката Земя, те трябва да запечатат Портите на Смъртта от двете страни. Но, пита се Лео, ако Портите са залостени, как ще се измъкнат Пърси и Анабет? Да спасят приятелите си или да предотвратят ужасяваща война? — Това е дилемата! По кой път героите да поемат? Едно нещо е сигурно — в Подземното царството от злото не можеш да се скриеш.
