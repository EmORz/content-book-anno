	На ръба на тотална разруха, Земята е разкъсвана между две велики сили: Императорската Династия Ишер на императрица Инелда и по-висшите в технологично отношение Оръжейни Майстори.
	Несигурното равновесие на силите бива разстроено, когато Династията открива възможността за пътуване сред звездите и междупланетарната война изглежда неизбежна. Сега съдбата на цялата Галактика е в ръцете на капитан Робърт Хедрок, умиротворителят на Оръжейните Майстори пред суровия Имперски Съд.
	Но Хедрок има своите опасни и пагубни тайни. Бил е шпионин на Оръжейните Майстори и таен осведомител на Династията. Играл е двойна игра…
	Онова, което той самият не знае, е, че е преследван едновременно и от двете велики сили за предателство…
