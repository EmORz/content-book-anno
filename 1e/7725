	Герои не съществуват.
	Всеки човек, който притежава сили — наричаме ги Епични — се оказа зъл.
	Тук, в града, познат някога като Чикаго, извънредно могъщ Епичен — Стоманеното сърце — се самопровъзгласи за император. Той притежава невероятна сила и може да контролира стихиите. Твърди се, че няма куршум, който да го нарани, не съществува меч, който е в състояние да разреже кожата му, никоя експлозия не може да го изгори. Той е неуязвим.
	Изминаха десет години. Живеем, както можем. Никой не отвръща на удара… Никой, освен Възмездителите. Тайнствена група от обикновени хора, които са посветили животите си на изучаване на могъщи Епични, откриване на техните слабости и избиването им.
	Името ми е Дейвид Чарлстън. Не съм част от Възмездителите, но възнамерявам да стана. Притежавам нещо, от което те имат нужда. Нещо безценно, изключително… Не предмет, а опит. Знам неговата тайна.
	Виждал съм Стоманеното сърце да кърви.
C>
	„На какво вярваш, Дейвид? На какво вярваш, когато собствените ти мисли и чувства явно те мразят?“
C$

	Брандън Сандърсън е израснал в Линкълн, Небраска. Сега живее в Юта със съпругата и децата си и преподава творческо писане в университета Бригъм Янг. Завърши бестселъра на Робърт Джордан — сагата „Колелото на времето“. Занимателна задкулисна информация за всички книги на Сандърсън потърсете на http://brandonsanderson.com/.
