C>
	„Джейк Хънтър, освободи истинския си потенциал! Натисни тук и се присъедини към мен на villain.net — светът те очаква!“
C$
	Само допреди седмица Джейк Хънтър е най-обикновено момче. Но един загадъчен имейл от подател със собственото му име преобръща живота му за секунди. Кликването на изпратения му уеб линк го зарежда с неподозирани суперсили.
	Воден от любопитство и желание да промени живота си, докато се усети, Джейк е вече извършител на отвличане, кражба, изнудване… и инструмент в грандиозен замисъл за унищожаване на земята. Страхотно постижение за четиринайсетгодишен.
	Дали обаче животът на злодей ще му допадне, особено когато супергероите хукват по петите му?
