	На пръв поглед сдържаният Райдър Монтгомъри е груб и необщителен. Въпреки това жените не могат да устоят на сексапила му.
	На пръв поглед Хоуп Бомон е съвършена. От безупречния й външен вид, изискан стил и усет към красивото до всеотдайността, с която работи.
	Животът в Бунсборо е коренно различен от забързаното ежедневие във Вашингтон, с което Хоуп е свикнала. Само допреди година тя работи в бутиковия хотел „Уикъм“ и със сина на собственика — Джонатан, са сред най-влиятелните двойки в обществото. До момента, в който той не обявява годежа си… с друга жена.
	Шокирана и унизена, Хоуп е принудена да напусне Вашингтон. Заминава при най-добрите си приятелки — Клеър и Ейвъри, в Бунсборо. Скоро младата жена открива очарованието на живота в малкия град.
	Хоуп се влюбва в Райдър от пръв поглед, но грубостта му я отблъсква. Джонатан се появява неочаквано в хотела и й предлага да се върне на работа в „Уикъм“ и да му стане любовница. Оскърбена, Хоуп отчаяно се нуждае от помощта на Райдър, който се оказва на точното място в точното време…
