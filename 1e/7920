	Когато лондонската полиция най-после успява да спипа мафиотския бос Тери Грийн за убийство, което той отрича да е извършил, жена му се изправя пред жестоката реалност.
	Тери Грийн получава доживотна присъда, всички сметки на семейството са на червено, банките — кредитори я притискат до стената, а конкурентите от мафията се опитват да превземат обезглавената групировка.
	На всичкото отгоре полицията я следи денонощно… Всъщност Саманта „Сам“ Грийн няма никакъв избор.
	Тя трябва да оглави престъпната империя, която мъжът й е изградил.
	Но през цялото време два въпроса не й дават мира.
	Да вярва ли в невинността на съпруга си?
	Или той умело я манипулира, скрит на сигурно в килията си…
