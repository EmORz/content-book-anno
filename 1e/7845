	Златните прилепи живеят на парче гола скала, наречено остров Родригес. При това са на изчезване. На съседния остров Мавриций, пък, гнездят последните двойки розови гълъби. Един човек идва, за да им помогне да оцелеят. Това е писателят-шегобиец Джералд Даръл. Както обикновено мисията му е съпроводена с куп невероятно смешни премеждия.

	Джералд Даръл (1925–1995) е роден в Индия. През целия си живот пътува до екзотични страни. След всяка експедиция публикува книга, в която с много любов разказва за преживяванията си. Автор е на 37 заглавия, преведени на десетки езици. През 1959 г. Даръл основава свой зоопарк на английския остров Джърси, а през 1964 г. го преобразува в Тръст за опазване на дивите животни с филиали в САЩ и Канада.

	„Златни прилепи и розови гълъби“ се превежда за първи път на български език.
