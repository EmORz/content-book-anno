	__Последният роман от серията „Чингис“__
	„Завоевателят“ разказва за един от най-великите воини в историята — Кублай, невероятен владетел, който трябва да бъде помнен редом с Юлий Цезар, Александър Велики и Наполеон Бонапарт като един от големите лидери в човешката история.
	Интриги и предателства терзаят огромната монголска империя. Наследниците на Чингис хан се борят помежду си за контрол над невижданата му империя и могъщите му войски. Бъдещето на човечеството зависи от изхода на тази борба. Но само един, пренебрегван от всички останали, ще отправи дръзко предизвикателство със своята храброст, с идеите си за бъдещето и със силата да бъде наречен…
	__ЗАВОЕВАТЕЛ__


	_Романите на Кон Игълдън събуждат миналото за вълнуващ живот — от Древния Рим до Азия, Европа и Близкия Изток през тринайсети век. Сега той ни представя зрелищната история за възхода на внука на Чингис хан — човека, на когото е писано да стане един от най-забележителните владетели, живели някога: легендарния Кублай хан._
