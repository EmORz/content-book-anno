	Криминалистиката няма такъв случай в аналите си — сериен убиец е избрал за своя плячка писателите на криминални романи. Полицията и профайлърите са безсилни — тези престъпления разрушават стандартните представи за мотивите и начина на действие на серийните убийци. Нещо повече — писателите загиват по начин, който копира дословно смъртта на жертвите в собствените им романи.
	Единствено доктор Фиона Камерън, специалист по психологическо профилиране, е склонна да повярва в съществуването на този убиец, в чието съзнание се размиват границите между фантазия и действителност. За нея залавянето му е въпрос на живот и смърт — защото мъжът, когото обича, е известен автор на криминални романи — и една от жертвите в списъка на убиеца.
	Трима писатели са произнесли собствените си присъди и сами са описали жестоката си смърт.
	Фиона Камерън навлиза в света на сенките, за да свали маската на един фантом и да се изправи срещу него в последна схватка сред мрачната пустош на шотландските планини.

C>
	„Вал Макдърмид е прекалено добра писателка, за да работи само на едно ниво. «Смърт в сенките» изследва криминалната литература и отговорността, която творецът носи за своето произведение.“
@	Таймс
C$
C>
	„Романите на Вал Макдърмид рушат стандартите на жанра. Безукорен сюжет и осезаема атмосфера — надали някой може да надмине «Смърт в сенките».“
@	Сънди Експрес
C$
