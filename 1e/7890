	„Каменни трохи“ е едно космическото приключение с много въпроси, малко отговори и щипка местен патриотизъм.
	Книгата ще ви пренесе в едно бъдеще, където Земята не е заплашена от апокалиптична катастрофа. Човечеството е преодоляло самоубийствените си пориви. В идилично на пръв поглед общество цивилизацията се е разпростряла сред звездите. Хората са се сдобили с технология за бързо придвижване в пространството, но Земята е запазила тайната за себе си, а с нея — и контрола, и управлението над новите светове.
	Недоволни от липсата на пряка комуникация и транспорт, двама приятели се заемат с разбулване на мистерията около междузвездните тунели. Търсенията довеждат до неочаквани обрати и изправят героите пред вечния въпрос: кои сме ние? Деца на Вселената или експеримент?
	Ако сте на мнение, че пирамидите все още крият тайни, ако сте изкушени от пътувания сред звездите, ако сте убедени, че не сме сами във Вселената, тогава не се колебайте: тръгнете по пътеката от каменни трохи.
