	_Понякога любовта боли, понякога те кара да беснееш, а понякога — ако имаш късмет — може да те излекува по най-неочакван начин._
	Моли Съмървил е израснала в сянката на своята красива и бляскава по-голяма сестра. Фийби е очарователна, щастливо омъжена и притежава най-успешния професионален футболен отбор в Америка — „Чикаго Старс“. В същото време Моли е писателка на детски книжки, която едва свързва двата края, и си е спечелила репутацията на чудачка и ходеща беля доста преди да се откаже от наследството си от петнайсет милиона долара. А дългогодишното й тайно увлечение към звездния играч в отбора, Кевин Тъкър, допълнително вгорчава живота й. Още повече, че чаровният, неустоим красавец дори не може да запомни името й. През един съдбовен уикенд обаче двамата се озовават откъснати от света в усамотена вила. Изживяването е разтърсващо, но последствията са катастрофални. И преди още страстите да са утихнали, Кевин за пореден път си навлича гнева на шефа си, а Моли е по-объркана и наранена от всякога, заради капризите на сърцето си…
