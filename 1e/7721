	В продължение на три века къщата Блъф Хаус се извисява над брега на Уиски Бийч, съхранила своите тайни. Но за Илай Ландън тя е роден дом…
	Заподозрян в убийството на бившата си съпруга, бостънският криминален адвокат Илай Ландън в продължение на година е подложен на полицейски тормоз. Макар да не е обвинен, животът му се превръща в ад, а кариерата му е унищожена. След като достолепната му баба Хестър Ландън едва не загива при мистериозен инцидент, Илай се завръща в Блъф Хаус и я превръща в свое убежище. Намира своя ангел пазител в лицето на Абра Уолш, която се заема да му помогне да възстанови живота си и да изчисти опетненото си име. Неочаквано двамата се оказват впримчени в мрежа, хвърлена още преди векове, в която са вплетени тайни, пиратско съкровище, забранена любов и отмъщение…
