	Един от най-могъщите нюйоркски финансисти Джефри Блейн е отегчен, неудовлетворен и жаден за нови предизвикателства. Осемнадесетият рожден ден на дъщеря му бележи границата между живота му на примерен гражданин и човек от престъпния свят. Един инцидент по време на празненството го свързва с Чет Фиоре — млад мъж с неясно занимание и произход, който винаги се справя с всичко.
	Праволинейният живот на Блейн е дотук. От една страна, той е жертва на шантаж, но от друга, Чет Фиоре е точно това, което е търсил — човек от организираната престъпност. Взаимоотношенията между двамата силни мъже приемат множество неочаквани обрати в смъртоносния танц на парите и корупцията…
