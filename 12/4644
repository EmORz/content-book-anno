	Изминали са десет дълги и мъчителни години от онази съдбовна нощ… Десет години, които се превръщат в миг, когато Шера и Кейн се изправят един пред друг.
	Кейн Тайлър е посветил живота си на това да открие доказателства срещу Съвета по генетика и да ги разобличи пред света. Тогава среща жената, заради която прави всичко това, и която е смятал за мъртва.
	Шера още вярва, че Кейн я е излъгал и изоставил. Готова е на всичко, за да се пребори с чувствата, напиращи в нея всеки път, когато го погледне. Но двамата са обвързани, той е нейната половинка и Шера не може да бяга повече.
	Колко дълго можеш да потискаш природата си?
