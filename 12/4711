C>
	Сержант Слейтър ритна ченгето в топките. От силния удар и пронизващата болка нещастното ченге подскочи цял метър нагоре. Подвижната радиостанция полетя на една страна, а оръжието на друга. Слейтър улови станцията още във въздуха и заговори на микрофона й.
	— Декър — рече той със заплашителен тон, — следващия ще го заболи.
	Счупи слушалката, правейки на пух и прах пластмасовата кутия, сякаш бе просто орехова черупка. Едва на стълбите Слейтър забеляза първите следи от зверствата на Изкормвача. Стъпалата бяха покрити с трупове на хора — мъже и жени, навярно учители, които изглеждаха така, сякаш бяха повалени от някакъв смъртоносен и кървав ураган.
C$
