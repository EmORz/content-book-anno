	Докато Хайди се чувства прекрасно в алпийската хижа на дядо си Йохи, малката Клара Зеземан тъгува от самота във Франкфурт. Луксът и грижите на семейството й не могат да излекуват душата на болното момиче. И тя пожелава да види лъчезарната си приятелка Хайди. Когато отива при нея в планината, с Клара се случва чудото…


	Йохана Спири (1827–1901) е най-известната швейцарска писателка за деца. През 1880 година тя публикува романа си „Хайди“, а година по-късно и неговото продължение — „Хайди и Клара“. Тези произведения й донасят световна слава, постоянно се превеждат и преиздават на десетки езици. Имат и няколко филмови адаптации.
