	Родителите на Оливия са между най-бляскавите съпружески двойки в Холивуд… до нощта, когато идва чудовището. Чудовището, което унищожава красивия им живот и я лишава завинаги от майка. Чудовището с лицето на баща й…
	Вече млада жена, Оливия открива, че спомените й от онази нощ са избледнели. Въпреки страха и изминалите години за нея е важно да си спомни събитията от онази злокобна нощ, да научи истината за своето детство.
	На помощ идва писателят Ноа Брейди. Той е син на полицая, намерил Оливия, скрита в гардероба на детската си стая преди толкова много години. Ноа иска да възстанови случилото се и да разкаже историята, станала част от аналите на Холивуд. Оливия получава възможност да се изправи лице в лице със своето трагично минало… и с копнежите на самотното си сърце.
	Но преди да се примири с миналото, тя трябва да се пребори за бъдещето си. Защото наоколо отново броди чудовището…
