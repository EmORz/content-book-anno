	Нелсън Най е автор на уестърни, който сам е бил ранчеро, дамгосвач на добитък, коневъдец и истински син на истинския Запад. Той е авторитет по въпросите на ездитните коне и ги е отглеждал в собственото си ранчо. Понастоящем живее в Тъксън, Аризона и ездата му е предимно върху клавишите на пишещата машина. Пише литературнокритически материали за издавания в Тумстоун „Епитаф“ и е един от жалоните за съвременните писатели на уестърни.
	Нелсън Най е написал значителен брой добри романи, подписани с неговото име и с няколко псевдонима и е горд, че с един от тях е спечелил авторитетната награда „Спър“ (шпора). През 1968 година спечелва наградата „Златен ездач“, присъждана за най-голям принос към американския Запад.
