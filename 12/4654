	Искам просто да ви разкажа една история.
	Ще ви накарам да почувствате болезнено красотата на едно невинно дете, животинската грубост на младия мъжкар, жадната и самоубийствена чувственост на девойката, която се превръща в жена. Едва след това ще ви покажа как мъжът и жената попадат във вечната въртележка на живота, как неусетно се сливат телом и духом, как бавно и незабележимо се превръщат в неделимо цяло.
	О, зная какво си мислите сега — този измамник прави всичко възможно, за да ни накара да прелистим книгата му. Не, почакайте, съвсем не сте длъжни да я приемате сериозно.
	Забавлявайте се и толкоз.
