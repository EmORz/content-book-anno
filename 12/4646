	Това едва ли е сватбата, за която Фиона МакЛийн някога бе мечтала. Без семейство и близки, без гости! Само с насила довлечения до олтара младоженец!
	Но ако бракът й с Джак Кинкейд — красивият негодник, когото се бе заклела никога вече да не види — ще сложи край на кървавата война между техните кланове — така да бъде. Със сигурност можеше да сподели леглото му, без да изгуби сърцето си…
	Известен навсякъде в Шотландия и в цял Лондон като необуздан нехранимайко, Джак бе свикнал да се пробужда в какви ли не ситуации, но женен…? Преди години, двамата с Фиона се бяха насладили на младежката си страст един към друг. Сега тази огнена и чувствена жена отново е негова. И въпреки, че бракът им е фиктивен, Джак бе твърдо решен да получи Фиона завинаги — не само тялото, но и душата й…
