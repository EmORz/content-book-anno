	НЕЙНИЯТ ГЕРОЙ: Бари Лавджой има нужда от спасяване. Едва ли терористичната група, която я държи като заложник, ще търпи мълчанието й още дълго. По-вероятно е да я накарат да замълчи завинаги. И тогава от тъмнината се появява нейният спасител. Мълчалив и опасен, той измъква Бари от пленничество и тя се озовава право в обятията му.
	НЕЙНИЯТ СЪПРУГ: Морският тюлен Зейн Макензи е най-добрият. Никоя мисия не го е затруднявала — досега. Спасяването на Бари Лавджой минава като по учебник… с изключение на страстната нощ, която споделят заедно. И макар работата му на войник да приключва с освобождаването й, задълженията му на съпруг тепърва започват. Защото по-скоро би умрял, отколкото да позволи на врага да навреди на майката на детето му.
