	В тази гореща романтична история, едно мило шотландско момиче ще заложи всичко, за да запази дома си, който обича неимоверно… но вместо това ще загуби сърцето си.
	Когато баща й проиграва семейната къща в полза на лорд Дугъл МакЛийн, София МакФарлин е твърдо решена да си я върне. Лишена от всичко друго, тя е принудена да заложи единственото, което има — своята девственост. В отчаянието си, тя се надява, че нейните хазартни умения ще ограничат всичко до няколко целувки, независимо от горещия темперамент на Дугъл.
	Дугъл МакЛийн знае, че София крие някой и друг номер в ръкава си, но не може да устои на предизвикателството и на умопомрачителната й красота. Затова, когато тя предлага игра с такива необичайни залози, той приема с удоволствие. Но това ще се окаже игра, в която и двамата ще заложат нещо много по-ценно — своите сърца.
