	Стрелци, биячи и подпалвачи, наети от известната с лошата си слава компания Юнион Пасифик, принуждават много фермерски семейства да напуснат домовете си и да се откажат от земята си, която е необходима за разширяването на новата железопътна линия.
	Братът и сестрата от едно разорено семейство не могат да се примиряват с несправедливостта и с това, че няма да могат да се преборят с бедността до края на дните си. Двамата организират банда, която трябва да отмъсти на собствениците на железопътната компания.
	В началото симпатиите на обществеността са на тяхна страна, но след присъединяването на един жесток и безскрупулен убиец към тях, нещата се променят.
	Когато Ласитър е назначен от Бригада Седем да се заеме със случая, те вече са известни като Побратими на сатаната. Наричат ги така след особено жестоко нападение на отдалечено ранчо.
	Подкрепян от младия си приятел Ед, Ласитър се бори срещу един алчен и лицемерен помощник-шериф и бандата.
