	Лендън Картър е добронамерен, но повърхностен младеж, който предпочита да се мотае с приятели и не обича да мисли за неизбежните отговорности на зрелостта. Той никога не е подозирал, че може да има нещо общо със стеснителната и странна Джейми Съливан, която често става обект на присмех сред съучениците си заради старомодните си пуловери и непретенциозната си външност.
	Съдбата обаче си има свои планове и Лендън се увлича по Джейми. Връзката им е нелека и минава през сложни перипетии, но малко по малко Джейми помага на Лендън да научи някои важни уроци в живота, за да дойде моментът, когато той открива, че е безнадеждно влюбен в нея. Скоро обаче Лендън разбира, че Джейми има причина да не допуска хората близко до себе си. Тя пази ужасна тайна, която може завинаги да я изтръгне от ръцете му. Изправен пред жестокостта на съдбата, Лендън взима решение, с което се разделя с безгрижието на момчешките си години.
