	Ърнест Томпсън Ситън е известен канадски писател, природоизследовател и художник анималист. Творчеството му е пропито с дълбока и искрена любов към представителите на животинското царство. Писателят съумява да надникне зад външното поведение на животните и да мотивира убедително проявите им, подчертавайки, че и на тях са присъщи такива качества, каквито сме свикнали да виждаме само у хората — майчинско чувство, себеотрицание, гордост, саможертва.
	След „Биографията на една сива мечка“ и „Ловци в северните гори“ българският читател ще има възможност да се запознае с едни от най-интересните му разкази, издадени в книгите „Животни герои“ и „Дивите животни, които познавах“.
