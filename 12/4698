	Запознайте се с Рейчъл Уайт, млада адвокатка, която живее и работи в Манхатън. Рейчъл винаги е била идеалното послушно момиче — до трийсетгодишния си рожден ден, когато нейната най-добра приятелка, Дарси, й организира празненство. Същата нощ, след прекалено много питиета, Рейчъл се озовава в леглото с годеника на Дарси. Въпреки че, когато се събужда, е твърдо решена да остави тази краткотрайна забежка зад гърба си, Рейчъл с ужас открива, че изпитва искрени чувства към единствения мъж, с когото не бива да се сближава. И в най-смелите си мечти (или кошмари) това е последното нещо на земята, което тя е до пускала, че може да се случи. С наближаване датата на сватбата през септември Рейчъл осъзнава, че трябва да направи избор. Тя разбира, че границите между редното и нередното могат да се размият, че изходът невинаги е ясен и понякога човек трябва да рискува всичко, за да постигне истинско щастие.
	Романът „Нещо назаем“ е феноменален дебют, който ще ви накара да се смеете, да плачете и да се обадите на най-добрата си приятелка.
