	Би трябвало да е фасулска работа — просто да хване някаква красавица, която е взела заем и не го е върнала, да си получи наградата и с удоволствие да я изхарчи. Още повече, че жената, която преследва, изобщо не си прави труда да се крие.
	Но Джек Дакота скоро открива, че нищо, свързано с Емджей О’Лиъри и с този случай, не е просто. А Емджей отказва да говори дори след като Джек открива в чантата й огромен син диамант. Всичко му подсказва, че на тази пленителна, ала опърничава жена, не може да се вярва. Всичко, освен плененото му сърце…
