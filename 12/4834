	Можеш ли да оцелееш сам в пустошта, когато всички други са твърдо решени да не дочакаш утрото?

	В руините на някогашната Северна Америка се намира държавата Панем с блестящата си столица Капитол и дванайсетте й окръга. Капитолът е безмилостен и държи окръзите в подчинение, като ги принуждава да изпращат по едно момче и едно момиче на възраст между дванайсет и осемнайсет години за ежегодните Игри на глада — реалити шоу, предавано на живо по телевизията.
	Шестнайсетгодишната Катнис Евърдийн знае, че подписва смъртната си присъда, когато доброволно заема мястото на по-малката си сестра в Игрите. Катнис неведнъж е била близо до смъртта — и оцеляването се е превърнало в нейна втора природа. Но ако иска да победи, ще се наложи да избира между оцеляването и човечността, между живота и любовта.

	Сюзан Колинс, автор на поредицата _Подземните хроники_, бестселър на Ню Йорк Таймс, поднася равни части съспенс и философия, приключения и романс в този изпепеляващ роман, чието действие се развива в едно бъдеще, което обезпокоително прилича на нашето настояще.
C>
	Не можех да оставя книгата…
@	Стивън Кинг
C$
C>
	Игрите на глада е изумителна.
@	Стефани Майър, автор на Здрач
C$
	Победата означава богатство и слава. Загубата означава сигурна смърт. Игрите на глада започват…
