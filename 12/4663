	Лейди Кийра Шефилд е самотна вдовица, известна с влечението си към науките, но репутацията й е помрачена от слуха, че е отровила съпруга си. Лукас Бингъм, граф на Хадли — развратен негодник, прочут с безразсъдните си лудории, не е обвинен в ничие убийство, освен в това на правилата на изисканото общество.
	Единственото общо помежду им е честата поява на имената им в сензационните клюкарски колонки на лондонските вестници. Но дали е само това?
	Кийра се нуждае от високопоставен годеник, за да разсее клеветите, които могат да я изпратят на бесилото, а Лукас — от блестящ учен, който да разгадае мистериозен ръкопис.
	Тя сключва сделка с Дявола и двамата се впускат в съблазнителен танц на греховни удоволствия и скрити желания.
	Лъжи, интриги, подлост, секс. Очакват ги заговори и препятствия, но и неутолима страст, която заплашва да ги изпепели.
