	Роден в Бретан, Мишел Рио прекарва детството си в Мадагаскар, което налага своя отпечатък върху бъдещата му писателска дейност. Публикувал е седем романа, посрещнати в различни страни като литературни събития, при това с твърде своеобразен характер. Творчеството му е толкова оригинално, че трудно може да бъде причислено към някоя от съществуващите тенденции в съвременната литература. „Погрешна стъпка“ е роман, който става обект на редица литературни и философски разработки във Франция. Преведен е вече на няколко езика. Мишел Рио е автор и на научни публикации, приказки за деца, на театрални и филмови сценарии.
