	Голямото приключение, което предстои на Мелиса Макгрегър, а именно да избяга от дивата пустош на родната Шотландия и да се потопи в бляскавия свят на светския Лондон, като че ли бледнее пред страстното обещание, което съзира в горещия поглед на Линкълн Рос Бърнет. Независимо, че успяват да разменят само няколко думи, когато случайно се срещат в земите на дядо й, Мелиса веднага разбира, че този дързък странник е нейната съдба, а самият Линкълн осъзнава, че сърцето му е откраднато завинаги и никога няма да си го върне, докато Мелиса Макгрегър не стане негова жена. Съществуват обаче сериозни препятствия по пътя на виконт Кембъри в страстния му стремеж към голямата любов: шестнадесет, ако трябва да сме точни — всичките големи и с кестеняви коси, шест от тях с името Иън, всички с фамилия МакФерсън. Проклятието от младежките му години, вечно недоволстващите, избухливи чичовци на Мелиса са твърдо решени да го лишат от новооткритото щастие в живота му. Той обаче е също толкова упорит и поема риска да преследва своята любов чак до Лондон… и до края на света, ако се наложи.
