	Уволнена от работа и изтощена от ужасния преход през Бостън, когато най накрая се добира до дома си, последното нещо, от което се нуждае Дийна Джоунс, е да открие извънземен, настанил се във всекидневната й. Но как другояче да обясни присъствието на великолепния мъж, който твърди, че идва от космоса. Той се представя като Лорджин и настоява, че тя е част от неговата небесна съдба. За Дийна думите му са безсмислени и нелепи и е сигурна, че той допуска грешка с космически размери. Но не може да пренебрегне горещите му силни прегръдки, нито начина, по който й въздейства с невероятно страстното си желание. И започва да се пита, дали наистина съдбата им да бъдат заедно не е предначертана от звездите?
