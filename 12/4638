	Френският писател Лео Таксил (1854–1907) е добре известен на читателя от „Забавна библия“, където той прави блестяща, остроумна и боева критика на „свещената“ книга на християните и юдеите, както и от „Свещеният вертеп“ — една изумително силна сатира, пресъздаваща истинската история на папството.
	Третата книга на френския писател „Забавно евангелие, или животът на Исус“ съдържа критика на евангелието. С унищожителен сарказъм Лео Таксил разобличава многобройните противоречия и нелепости в Новия завет, смъква богословския покров от личността на „богочовека“ Исус Христос, показва цялата абсурдност на евангелските легенди за „живота и дейността“ на месията, спасителя. У читателя не остават съмнения, че в евангелието няма нищо божествено, че съставеният от отците на християнската църква сборник от древни легенди и митове от край до край е съшит с бели конци.
	Преводът на „Забавно евангелие“ се печата по съветското издание, в което са направени незначителни, съкращения.
