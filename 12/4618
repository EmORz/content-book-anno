	На една незначителна, малка планета, далеч от центъра на Галактиката, Човекът гледаше звездите и мечтаеше да ги покори.
	След едно хилядолетие корабите му вече кръстосваха Космоса и превръщаха мечтата в реалност.
	Завладявайки звездните системи една след друга, Човекът ту се натъкваше на приятелско отношение, ту водеше жестоки войни за територии.
	Не след дълго Човекът бе признат за доминираща раса в Галактиката, но точно тогава блестящите мечти се превърнаха в кошмар…
