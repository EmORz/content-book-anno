	На път към дома, след поредица лекции, доктор Миранда Джоунс е нападната. Крадецът задига чантата и документите й, нарязва гумите на колата и изчезва.
	Въпреки разтърсилия я ужас, Миранда решава да забрави случката. Помага й внезапно появила се задача — незабавно да отлети за Флоренция, за да датира Смуглата дама — ценна бронзова статуя от Ренесанса, изобразяваща една от метресите на Медичите.
	Но работата на Миранда, вместо да укрепи позициите й на водещ специалист в нейната област, неочаквано е на път да срине репутацията й. Емоционално отчуждена от майка си, с брат, пристрастен към бутилката — Миранда няма към кого да се обърне, освен към… Райън Болдари — омайващо привлекателен крадец на предмети на изкуството.
	Обстоятелствата ги принуждават да сключат съмнителен съюз.
