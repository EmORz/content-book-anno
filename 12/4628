	Семейството на Александър Денфорд, барон Седжуик… е, всъщност баба му, настоява той да се ожени. И заради това ще трябва да превъзмогне нежеланието си за брак. Но всички барони преди него са отлагали неприятната задача до последната минута. Една вечер, изправен пред безизходица, с помощта на най-добрия си приятел и няколко брендита, на Алекс му хрумва блестящата идея да… си измисли съпруга.
	Така се ражда Емалийн.
	Тя е идеалната съпруга. Не се появява в обществото, оставя съпруга си да живее както му харесва и не харчи много. Или поне до момента, в който той не получава сметките и вестниците, които разкриват действията на лейди С.
	Какво трябва да направи човек, когато измислената му съпруга се превърне в реалност? Да отиде в Лондон и да се изправи срещу нея, разбира се.
