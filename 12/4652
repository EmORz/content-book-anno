	В тази забавна война между половете, един твърдоглав шотландски лорд, преследван от необикновено семейно проклятие, се изправя срещу вироглава наследница, която има решение за всеки проблем… освен за неволите на собственото си непостоянно сърце.
	Когато лорд Грегор МакЛийн научава, че приятелката му от детинство, Вениша Оливие, е отвлечена от някакъв зестрогонец, той хуква след нея към Шотландия. За пореден път нежното сърце на Вениша я е оплело в куп неприятности и само от него зависи да я върне, преди да се разрази скандал и младата жена да се окаже със съсипана репутация.
	Като най-разумно разсъждаващия човек в семейството си, Вениша е убедена, че ще се справи бързо и с този проблем. Затова, когато вбесеният Грегор ги настига и започва високомерно да налага мнението си, между тях започват да прехвърчат искри.
	Неочаквана снежна буря ги задържа в крайпътна странноприемница и внезапно Грегор осъзнава, че чувствата му към Вениша са много по-дълбоки, отколкото е предполагал и зародилата се помежду им страст е на път да ги изпепели. Не му остава друго, освен да се опита да убеди Вениша, че я иска за съпруга, но не поради нелепите обстоятелства, а защото е влюбен в нея.
