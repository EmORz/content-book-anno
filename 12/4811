	Френският писател Емил Габорио е един от най-изтъкнатите създатели на жанра на криминалния роман. Творбата му „Делото Льо Руж“ се смята за първия криминален роман в световната литература (издаден и на български език в 1895 година). Оказал влияние върху творчеството на много известни писатели, той и днес е сред най-превежданите и четени френски автори. В детективските си новели му подражава Стивънсън, а Шерлок Холмс от романите на Конан Дойл е развитие на образа на Льокок — главният герой в повечето произведения на Габорио.
	„Убийство в Орсивал“ представлява интерес не само със своя занимателен сюжет, но и с чудесния си стил и разговорен език.
