	В първата част на „Някъде на север, някъде на юг“ действието се развива в южен град, където мирише на море и смокини. Героите са оплетени в своите странни отношения, в монотонността на съдбата си, чиито ход макар и предвидим, е винаги изненадващ. Смърт, любов и пътешествия се редуват в живота на героите, които продължават с неизменна умора да съзерцават света около себе си.
	Втората част се състои от кратки сюжети, обеденени от своя персонаж — новия герой на един променящ се, нестабилен свят. Търговец на оръжия, беден бунтар, бездомник под моста и пътешественик, той е крехък и уязвим, с душа пълна с груба романтика и тъжна любов. Този герой внимателно се взира в живота, без никога да губи ироничния си поглед към родината и към чужбина, към себе си, своето богатсвото и своята бедност.
