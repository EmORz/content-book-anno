	Когато говорим за хищници, обикновено си представяме величествени лъвове, ловки пантери, страшни акули. Хищници обаче има в почти всички големи систематични групи в животинския свят. В тази книга читателят ще намери интересни и изчерпателни описания на най-интересните страни от биологията както на невидимите с просто око и малко познати едноклетъчни ненаситни „страшилища“, така и на известните вече, но също много интересни едри хищници на сушата, в сладките и в солените води. Книгата е предназначена не само за зоолози, но и за широката читателска публика, като ще бъде полезна и при подготовката на студенти и аспиранти.
