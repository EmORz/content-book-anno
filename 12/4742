#	ТУРНИРЪТ Е ЗАВЪРШИЛ, ЗАПОЧНАЛА Е ВОЙНАТА!
	Последния път имаше правила и героите на Смъртоносна битка излязоха победители във Великия турнир. Но този път правила не съществуват. Злият император Шао Кан е нахлул в нашия свят в търсене на безгранична власт. Той е решен да осъществи сливане на двете измерения на времепространството и да обяви Земята за свое владение.
	Единствената надежда на Земята е в ръцете на шампионите Лиу Кан, Соня Блейд, принцеса Китана и лорд Райдън. Заедно с новите им приятели Джакс, Джейд и Нощния вълк, те са изправени пред непосилната задача да попречат на Шао Кан и неговите безмилостни Изтребителни отряди да осъществят мрачното си завоевание. Тяхното предизвикателство се превръща в шеметна надпревара с невероятно сборище от чудовищни борци, ужасяващи същества и адско чародейство.
	Те са единствената и последна надежда на Земята срещу УНИЩОЖЕНИЕТО!
