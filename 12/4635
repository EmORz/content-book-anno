	Ако сте харесали доктор Хаус от едноименния сериал, непременно отделете време за литературния дебют на актьора Хю Лори.
	Лори разказва в първо лице и лесно можете да си го представите как изрича репликите на своя герой.
	Томас Ланг е наемен убиец с добро сърце — освен него и мотора си „Кавазаки“ няма какво друго да губи. Оказва се в епицентъра на истинска каша, в която са забъркани поръчкови убийства, хеликоптери, секретни служби, терористични организации… И, както подобава на един истински шпионски роман, тук има знаково присъствие на красиви жени!
	Иронично, шеметно, с типично британско чувство за хумор, това четиво едновременно ще ви разсмее и ще ви държи в напрежение от начало до край! Колкото до езика — на моменти той звучи толкова афористично, че напомня на Оскар Уайлд!
