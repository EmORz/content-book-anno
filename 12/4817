	Иън Мейтлънд е меко казано бесен, научавайки, че брат му е дал на жена си абсурдното обещание да доведе приятелката й от Англия. Леърд само от няколко години, младият мъж има много по-важни дела за вършене и войни за водене, за да се прави на бавачка на една англичанка, за която подозира, че няма да спази обещанието си и няма да отпътува с него за дома му.
	Джудит Хамптън е красива, горда и лоялна млада жена. Когато най-добрата й приятелка, шотландката Франсис Катрин, е на път да роди първото си дете, тя обещава, че ще бъде до нея. След четиригодишна раздяла Джудит няма търпение да се събере с приятелката си, но зад нетърпението й да прекоси границата между Англия и Шотландия стои още една много по-лична причина. Младото момиче иска да се запознае с баща си, шотландски леърд, за чието съществуване не е подозирала, докато един ден леля й не й разкрива една голяма тайна…
