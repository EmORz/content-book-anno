	„Един изключителен духовен и психологически документ… предопределен за слава.“
	„Ню Йорк Таймс“
	Дон Хуан е индианец от племето яки от Сонора, Мексико, човек около седемдесетте, познат като брухо — „церител, лечител, магьосник“.
	Карлос Кастанеда е абсолвент по антропология в Университета на Калифорния, Лос Анджелис (УКЛА), събиращ информация за пейота и лечебните растения, използвани от индианците от тази територия.
	„Учението на дон Хуан“ е разказ за петте години, които тези двама мъже прекарват заедно като учител и ученик — години, в които дон Хуан учи Кастанеда как се използват пейота, джимсъновата трева и други халюциногенни растения, за да отворят вратите на възприятията; посвещава го в пътищата за достигане на познание и власт в един свят на „необикновена реалност“, напълно извън понятията на Западната цивилизация, и го пуска в странното и страшно духовно пътуване, което човек трябва да предприеме, за да стане „човек на знанието“.
	„Както Лазар, който се върна, за да каже на всички, авторът на тази книга разказва история, която е безпрецедентна в западната литература… една особено красива книга, която си е осигурила място в етиологичната литература… един жив документ за човешкия дух.“
	Атли Арнолд,
	„Сан Франциско ФМ и Изящни изкуства“