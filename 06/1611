	__Необикновеното се намира на пътя на обикновените хора.__
	Това е посланието в първата книга на големия магьосник на словото, който през 1986 г. тръгва на поклонение към Сантяго де Компостела. „В онези дни — казва Паоло Коельо — духовните ми търсения бяха подчинение на идеята, че на света съществуват вълнуващи тайни, магически ритуали и хора, които са способни да разбират и овладяват неща, недостъпни за повечето смъртни.“ Това поклонение го променя завинаги, показва му, че пътят към истината е пътят на обикновения човек, и го насочва към необятния ни вътрешен свят, който той пресъздава с поетичен и увлекателен език.
	„Дневникът на един маг“ заема изключително място в творчеството на Паоло Коельо не само защото е първата му книга, но и защото изразява най-цялостно личната му философия и дълбочината на неговите търсения.