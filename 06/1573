	По времето на Втората световна война в тайна нацистка подводна база са скрити контейнери, направени от откраднато злато. Съкровището не са самите златни кутии, а съдържанието им — толкова смъртоносно, че онзи, който притежава „кутиите на Пандора“, има силата да предизвиква ад на Земята… В непрощаващата ледена пустош на Гренландия геологът Филип Мърсър открива отдавна изоставена американска база, заровена под леда, и радиоактивен труп. Преди Мърсър и привлекателната му помощничка доктор Аника Клайн да продължат разследването, в базата избухва пожар и те получават заповед да се евакуират. Самолетът им е принуден да се приземи, когато на борда е открита бомба, и те намират подслон от убийствения климат в тайна пещера. И там научават поразителната истина. Мощна немска корпорация е предприела операции за унищожаването на доказателствата за нацисткото си минало. Но един от служителите на компанията знае какво съдържат „кутиите на Пандора“ и възнамерява да държи целия свят като заложник, — освен ако Мърсър не намери начин да му попречи…
