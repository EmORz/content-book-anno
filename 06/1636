	Джак Макавой е криминален репортер в Роки Маунтин Нюз. Романът започва със самоубийството на брата-близнак на Джак, детектив по разследване на убийствата в денвърското полицейско управление. Или поне така изглежда на пръв поглед. И когато Джак започва да разследва самоубийствата сред полицаите, открива една много тревожна схема. Оформя се подозрението, че това е работа на сериен убиец, един дяволски изтребител на ченгета, разхвърлил следите си от единия до другия океан посредством „предсмъртните бележки“ — цитати от поемите на Едгар Алън По.
	Това разследване на репортера е на път да се превърне в неговия най-голям успех, но има една малка подробност: убиецът с псевдоним „Поета“ изглежда вече знае, че Джак е по петите му…

	Бивш полицейски репортер в Лос Анжелис Таймс, Майкъл Конъли е автор на четири романа, завоювали наградата „Едгар“: „Черното ехо“, „Черният лед“, „Блондинка в бетона“ и „Последният койот“.
