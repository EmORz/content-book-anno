	В петата книга за Тъмната кула пътят отвежда Роланд и спътниците му: Еди Дийн и съпругата му Сузана, Джейк Чеймбърс — момчето, което два пъти е преминало в света на Стрелеца през вратата на смъртта, симпатичното животинче Ко в Кала Брин Стръджис — селище на земеделци, разположено на границата със Средния свят. Жителите му страдат от набезите на вълците — същества, които отвличат деца и след известно време ги връщат, но лишени от разум. В отчаянието си хората се обръщат за помощ към Роланд и спътниците му. Ала оръжията няма да са достатъчни, необходими са смелост, издръжливост и много човеколюбие.