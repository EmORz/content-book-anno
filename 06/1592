#	Сарантион — огромен, великолепен и опасен
	
	Той е златният град: свят за вярващите, възпяван от поети, украса на света и сърце на империя. Художникът Гай Крисп получава загадъчна покана от императора и се отправя на път към блестящия град. Но преди да успее да стигне до Сарантион с неговите таверни, позлатени храмове, надбягвания с колесници и дворци, трябва да мине през земя на езически ритуали и тайнствени опасности.
	
	В този първи том на „Сарантийска мозайка“ Гай Гавриел Кай заплита изключителна история за изкушения и интриги в един великолепен град; запленяващ разказ за хора, привлечени от неговото вълшебство.

C>	
	„«Пътуване към Сарантион» е сложно композиран завладяващ исторически роман… и затрогваща приказка. Прелестният прозаичен стил на Кай неизменно тече гладко и стига до удивително красиви дълбочини.“
@	Уинипег Фри Прес
C$	
C>
	„Омагьосваща приказка… главите текат устремно и се изгубваш в неописуемо изящни пасажи… Една от най-красиво написаните книги в жанра историческо фентъзи!“
@	Ивнинг Телеграм
C$
C>	
	„Кай се е заел с потенциално убийствената задача да създаде алтернативна история на Византия, Рим и упадъка и възхода на империи от нашия свят и да ги спои с фентъзи. Успехът е брилянтен; достоверният му и чудесно реализиран възглед за този свят не отстъпва на характерите, които сътворява, за да го насели“.
@	Аутленд Мегъзин (Великобритания)
C$