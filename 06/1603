	Марло Морган — авторката на романа „Заслушани в молитвата на вселената“ — едва ли подозира, че ще носи името „Събирач на лайна“, докато предприема своето пътуване в сърцето на Австралия и споделя примитивния живот на аборигените от племето на Истинските Хора. Пътуване, което всъщност се оказва докосване до езотерично внушение и наивистично-философски патос при обяснението що е това човек, живот, смърт… Най-накрая Марло Морган получава и името „Две сърца“, защото става мост между две цивилизации — едната нашата, на Мутантите, както ни наричат австралийските коренни жители, която е наблегнала на материалното развитие, и другата, тяхната, посветена единствено на духовното усъвършенстване.