	Видният украински писател Павло Загребелни, лауреат на Държавна награда на Съветския съюз за литература и на Държавна награда на Украинската ССР „Тарас Шевченко“, в своя роман „Роксолана“ разказва за удивителната съдба на украинската девойка Анастасия Лисовска, отвлечена от родината си през XVI век и продадена на робския търг в Истанбул като робиня. Благодарение на блестящия си ум, необикновената сила на волята и привлекателната си външност от безправна робиня тя става жена на султан Сюлейман Великолепни — най-могъщия султан в Османската империя.
	Овладяла върховете на тогавашната източна и европейска култура, тази забележителна жена под името Роксолана влиза в историята и играе значителна роля в политическия живот на своето време.