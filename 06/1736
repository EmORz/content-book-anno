	„Сакралното и профанното“ е едно от най-важните произведения на Мирча Елиаде (1907–1986), знаменития изследовател на религиите в света, философа и културолога, доказал, че познанието е равнозначно на прозрение, когато е получено от бистрия и дълбок извор на духовността. С цялостното си дело Мирча Елиаде съумява да разкрие богатия заряд от символи, образи и значения, които съдържа човешкото съществуване, чието предназначение открай време е било да установи хармония със сакралното, с божественото, със законите и порядъка на Космоса. И да ни убеди колко важно за нас е да разберем това и да се стремим към него.