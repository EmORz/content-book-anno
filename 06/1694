	Прокуден от друидите заради това, че се е посветил на забраненото изкуство на магията, Бремен открива, че тъмните сили са се раздвижили, поведени от Господаря на магията Брона. Ако хората на Четирите земи искат да останат свободни, трябва да се обединят. Но те се нуждаят от оръжие, от нещо толкова могъщо, че дори злата магия на Брона да се пречупи пред силата му. Както и от подходяща ръка, която да го насочи…
	Докато Джърли, Тей и Прейа се впускат в издирване на Черния елфически камък, Бремен и Кинсън се заемат с дори по-опасна задача — да съберат знанията и технологиите, необходими за създаването на могъщо оръжие. Оръжие, способно да сломи Господаря на Магията и завинаги да го прогони от света. А през това време войната неумолимо надвисва над народите на джуджетата и елфите и съдбата им сякаш е предопределена. Дали Джърл ще събере достатъчно кураж, за да поеме спасението на расите в свои ръце? Ще успее ли Бремен да изпълни задачата на живота си? „Първият крал на Шанара“ ще ви въвлече във вълнуващо пътешествие, изпълнено с битки, магия и приключения…