	През 1958 г. един преуспяващ бизнесмен на име Робърт Монро открива преживявания, които променят основно живота му. Монро установява, че може да напуска физическото си тяло, за да пътува чрез „второ тяло“ до места, доста отдалечени от материалната и духовната действителност на неговия живот. Той започва да обитава място, необвързано с живота и смъртта.
	Тези свои преживявания Монро описа в два епохални бестселъра — „Пътуване извън тялото“ и „Далечни пътувания“. Сега в „Безкрайно пътуване“ той ни води доста по-далече, отколкото бихме могли да си представим.
	 „Безкрайно пътуване“ чертае картата на областта, която е от „другата страна на ръба“, „извън границите на материалния свят“. Това е „междинната магистрала“ („Интерстейт“), пътят, който ни се разкрива, след като напуснем физическия си живот, с неговите входни и изходни точки, указателни знаци и мъглявини. Монро ни разкрива как сам е намерил пътя и е пътувал по него, разкривайки причината за тази пионерска експедиция. Това пътуване разбулва основни истини за значението и целта на живота и онова, което се намира оттатък.
	Робърт Монро е основателят на института „Монро“ — образователна и изследователска организация, която не носи печалби и е посветена на проучването на практическите методи за ускорено обучение чрез развити форми на съзнанието. Той живее в подножието на планината Блу Ридж в щата Вирджиния.