	Повече от десет години авторът на книгата, Ладислас Фараго, американски журналист, е събирал материал за дейността на немското военно разузнаване — абвера. Работата се усложнявала от факта, че хитлеровците в края на Втората световна война се постарали да унищожат своите архиви. Но на Фараго му потръгнало, успял да намери сандък с хиляди микроленти, на които били фотографирани секретни документи на абвера. Използвайки тези материали и други сведения, авторът създава този труд, в който се разказва за дейността на Хитлеровите разузнавателни служби в навечерието и във времето на Втората световна война. Описва се с големи подробности дейността на фашистката агентура във Великобритания и Съединените щати.
	Книгата изобилствува с уникални, за първи път публикувани документи и факти, които ще заинтересуват голям кръг читатели.