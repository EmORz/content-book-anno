#	Грендел

	Дълбоко в северната полярна шапка, издълбана в огромен плаващ остров от лед, се таи секретна база, място на забележителен изоставен експеримент, който би могъл да има неизвестни последици върху планетата. Мозъчният тръст на бившия Съветски съюз, създал преди седемдесет години полярна станция „Грендел“, предпочел просто да се стопи от човешката памет. Но това става невъзможно след като американската изследователска подводница „Полярен страж“ неволно се приближава прекалено близко до кухия айсберг… и член от екипажа забелязва вътре в него нещо живо.
	Нещо, което не би трябвало да е оцеляло.
	Откритието разтърсва като ядрен взрив разузнавателните служби на две могъщи държави и американски, и руски учени, войници и нищо неподозиращи цивилни се озовават в смъртоносния водовъртеж от тайни, насилие и предателство на „Грендел“. Никакви мерки няма да се окажат прекалено крайни, за да се запази мълчанието и да се попречи на противника да разкрие ужасяващите загадки, заключени зад потопените стени от стомана и лед.
	Това място никога не е трябвало да бъде откривано.
	Защото експериментите, провеждани някога там, са замъглили границата между живота и смъртта.


	Майсторско съчетание на наука и приключения, напрежение и експлозивен екшън, АЙСБЕРГЪТ НА СМЪРТТА е роман, който ще ви държи в ледената си прегръдка от първото изречение до стряскащия край.