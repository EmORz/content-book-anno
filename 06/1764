	Отрова винаги е била своенравно, опако момиче, склонно да спори и упорства. Щом открива, че по-малката и сестра е отвлечена от вълшеблените създания, тя решава да потърси техния повелител и да я върне обратно. Това обаче се оказва нелека задача, а и когато го намира, Повелителят е доста зает. Отрова се намесва в смъртоносна интрига, в която господарите на различните владения замислят заговор срещу Йерофанта — най-могъщия сред всички тях. Защото Йерофантът отново пише, а перото му има силата да реши съдбата им. Само със своята находчивост и верните си приятели Отрова трябва да оцелее от смъртоносните намерения на повелителя на вълшеблените създания, да спаси сестра си и да предотврати заговора, който заплашва да унищожи нейния народ. Но онова, което я очаква, надхвърля всичко, което може да си представи.