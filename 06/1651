C>
	„БЛЕСТЯЩО НАПРЕГНАТА…
	ИЗКЛЮЧИТЕЛНОТО РАЗКАЗВАЧЕСКО УМЕНИЕ ДЪРЖИ ЧИТАТЕЛЯ КАТО ОМАГЬОСАН.“

@	„Пъблишърс Уикли“
C$

	ТОВА Е ЕДНА НЕЗАБРАВИМА ОДИСЕЯ В СВЯТ НА ВНУШАВАЩИ СТРАХОПОЧИТАНИЕ МИСТЕРИИ, в далечното минало, което е представено реалистично ярко. Романът ни връща назад в екзотичния праисторически свят, който открихме в „Кланът на пещерната мечка“, и при красивата Айла, смелата жена, която ни пленява с бушуващата си смелост и търсещото си сърце. Жестоко изхвърлена от древния Клан, осиновил я като дете, сега Айла пътува сама из земите на ледниковия студ и ужасяващите зверове. Тя търси Другите — хора също тъй високи, руси и синеоки като нея. Но Айла намира само една скрита долина, където броди стадо здрави степни коне. Тук тя развива уникална взаимна връзка с животните, която и дава възможност да научи тайните на огъня и на оцеляването. И въпреки това нуждата и от човешко общуване и любов остава незадоволена. Тогава съдбата и довежда един чужденец — красивия Джондалар — и Айла започва да се разкъсва между страха и надеждата, докато у нея не се пробужда желание, което ще определи съдбата на човечеството.

#	ЗА АВТОРА
	Джейн М. Оел понастоящем има твърдо установено литературно присъствие, като първият й роман, „Кланът на пещерната мечка“ бе провъзгласен от „Ню Йорк Таймс Бук Ривю“ като „вълнуващ, с много въображение и интуитивно стабилен.“ Тя продължава задълбочените си проучвания, започнати през 1977 година, за забележителната си поредица „Децата на земята“. В добавка към превъзходните и познания за обработката на кремъка, построяването на снежни пещери, обработката на кожа и събирането и приготвянето на диворастяща храна, лечебни растения и билки, госпожа Оел наскоро се върна от Европа, където е изследвала праисторически селища, за да подготви следващите романи от поредицата си. Сега тя работи над третия си роман в Орегон, където живее със съпруга си.