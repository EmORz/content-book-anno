	Румънец по произход, „парижанин“, „американец“ в края на живота си, гражданин на света, Мирча Елиаде е символ на общочовешката култура. Неговите произведения обхващат не само Човечеството, но и времената в онази митична цялост, която стои в зората на Съществуването и в началото на всеки човешки живот — бунтът срещу безумието на историята и носталгията по периодичното завръщане към митичното време на първоизворите, към Великото Време.