	Случи се след Унищожението — войната постави тежкия си отпечатък върху града, като го превърна в руини, а хората постави на колене в очакване на възмездието… Сред заплетените улици на Стария квартал дебнат ужасяващи същества и онези, които се осмелят да излязат през нощта, се превръщат в лесна плячка. Плячка за вълци и убийци, спотайващи се из кривите улици, както и за много по-смъртоносни същества — вештиците. Но най-опасно е скритото зло. Зад привидното богатство и благотворителност на висшите слоеве на обществото стои зловещ пакт с вештиците, който заплашва самото съществуване на човечеството. И в сърцето на всичко това е красивата, беззащитна, загадъчна Елейзабел Крей — ключът към висшето зло.