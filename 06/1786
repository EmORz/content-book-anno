	Известният английски учен и писател-фантаст Фред Хойл е роден на 24 юни 1915 година в Йоркшър (Англия). Завършил е Кембриджския университет през 1939 година и оттогава неизменно работи там. Бил е преподавател по математика и астрономия, а сега е директор на Института по теоретична астрономия. Автор е на много художествени и научнопопулярни книги.
	Романът „Черният облак“ (първата научнофантастична книга на Хойл, публикувана през 1955 година) е изграден върху убедително разработената хипотеза за състава и движението на космическия прах, за съществуването на облаци от органична (а защо не и мислеща) материя.
