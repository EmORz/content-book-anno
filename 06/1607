	Книгата ви предлага един интересен разговор за алтернативите, които стоят пред човечеството. Вашият събеседник, Херберт Франке, изявен писател-фантаст от ФРГ, е същевременно и доктор по физика. Съчетал своята техническа фантазия с хуманитарните си интереси, той не се опитва да налага възгледи, нито да дава отговори на поставените от самия него въпроси за бъдещето на взаимодействието _човек — машина_.
	В романа си дават среща сатирата срещу съвременното капиталистическо общество на манипулирани хора и срещу неговото евентуално израждане в общество от потребяващи безличия и утопията за един свят, в който машина и човек си съжителствуват хармонично, за да се роди митичният хомо супер.
