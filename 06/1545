C>
	Този роман е за мен като моя Кула, а героите му непрекъснато ме преследват, особено Роланд Стрелецът. Представям ли си що за кула е това и какво ще донесе на героя (разбира се, ако успее да се добере до нея)?
	И да, и не. Знам само, че вече седемнайсет години тази тема ме кара отново и отново да хващам перото… Знам още, че в някакво магическо време Роланд ще се приближи до Тъмната кула, тръбейки с рога си… и ако присъствам, вие, мои читатели, първи ще узнаете за това.
@	_Stephen King_
C$
	Блейн Моно шеметно се носи към последната си спирка… Ако не съумеят да му зададат гатанка, на която не може да отговори, четиримата пътешественици ще загинат.
	Спасяват се като по чудо и продължават пътя си към митичната Тъмна кула, ала Роланд внезапно осъзнава, че за да не загуби приятелите си, трябва да им разкаже за онзи болезнен период от младостта си, който досега е пазил в тайна.
	Това е историята за трагичната любов между Роланд и красивата Сюзан, за приключенията му с верните приятели Кътбърт и Алан в баронство Меджис, където всеки се стреми да притежава вълшебното кълбо — частица от Дъгата на Магьосника.
	В „Магьосникът“ се разказва за вълшебства, прелъстявания и вероломни заговори, това е типичен фентъзи роман.
	Всяка книга от поредицата „Тъмната кула“ сама по себе си е завършено произведение. Обединява ги Роланд Стрелецът — олицетворение на самотния отмъстител от класическите уестърни и на рицаря-герой от средновековните саги.