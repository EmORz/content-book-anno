	Добре дошли в Последното измерение. Свят, който бе отреден на Живота и добродетелите… И който безмилостно падна в плен на завистта, властолюбието и порочността. Качества, присъщи на онази човешка раса, в която всеки индивид стои на границата между вътрешните си светлина и мрак.

	Скар е пробуден след смъртта си, за да служи на деструктивни сили. Живителната му енергия е поддържана от злата природа на Зеления камък и от спомените, които воинът получава. В тях Скар е насилник и престъпник. Ето защо воинът решава, че макар да е извършил безброй безчинства в миналия си живот, е длъжен да тръгне по пътя на принципите си. Кръв, магьосничество и секс съпътстват битката му за свобода и любов.
