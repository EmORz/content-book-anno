	Благословена с лице на ангел и непорочна, доверчива душа на дете, Грейс Брукстейн е съпруга на краля на Уолстрийт Лени Брукстейн. Милиардер и финансов гений, Брукстейн е олицетворение на самата Америка — амбициозен, трудолюбив, щедър.
	Стандартът на живот на семейство Брукстейн остава незасегнат от срива в икономиката. Те отскачат до Палм Бийч когато поискат, летят с частния си самолет и осъществяват всяко свое хрумване. Докато един ден Лени излиза да плава край Нантъкет, но не се завръща. Когато намират изоставената му яхта в открито море, Грейс е съсипана. Лени е нейният свят. Тя обаче още няма представа, че изчезването му ще сложи началото на разкрития за убийства, лъжи, алчност и предателства и всяко от тях ще разтърси живота й и ще унищожи всичко, което е познавала…

	И този роман на майстора Сидни Шелдън е изпълнен с напрежение, страсти, блясък и неочаквани обрати.
	Писателят и драматург Сидни Шелдън е един от най-продаваните автори в света. От неговите романи, издадени на десетки езици, са продадени над три милиона екземпляра. В „Книга на рекордите на Гинес“ Шелдън е посочен като най-превеждания автор в света. Той е единственият носител и на трите награди: „Оскар“, „Тони“ и „Едгар“.
