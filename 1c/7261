	_Търсенето продължава_
	Целта на надпреварата е да се открият 39-те ключа към тайната на рода Кахил. Наградата е сдобиване с невероятна власт. Колкото и да изглежда невъзможно, 14-годишната Ейми Кахил и по-малкият й брат Дан се оказват във водеща позиция. Кодиран откъс от музикална творба на Моцарт, до която двамата успяват да се доберат, ги отвежда във Виена. Но жадните им за могъщество роднини са неотклонно по петите им. Дали малките Кахил са поели по пътя към успеха — или към смъртоносен капан?
