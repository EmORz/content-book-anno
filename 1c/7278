#	Бестселър на „Ню Йорк Таймс“
	Дона Тарт, наричана „младото чудо на американската литература“, започва да пише „Тайната история“ на деветнайсетгодишна възраст. Още с появата си дебютният й роман превзема върховете на литературните класации и е преведен на двайсет и четири езика.
	Родена в Мисисипи, младата писателка е продължителка на най-добрите литературни традиции на американския Юг. Дона Тарт пише по един роман на десет години и обгръща личния си живот в пълна тайна.


	Едно момче се озовава за първи път в Нова Англия. Загърбил мизерното и ненавистно минало, Ричард пристига в колежа Хампдън, изпълнен с надежди и амбиции. Много скоро сънливият, нереален живот в колежа го въвлича в упоителния си водовъртеж — особено след като се осъществява копнежът му да бъде приет в елитарната група на петима студенти, изучаващи класическата древност. Четири момчета и едно момиче — изискани издънки на заможни семейства, хладни, непристъпни и самоуверени; това са хората, чиито съдби се преплитат необратимо с живота на Ричард.
	Приемането му в елитния кръг има своя цена — много скоро той научава страшната тайна, споила допълнително връзката между петимата… тайна, свързана с възраждане на древни ритуали, с невинно пролята кръв, която вика за отмъщение…
	И това е само началото.
C>
	„Властна и омагьосваща книга.“
@	Ню Йорк Таймс
C$
