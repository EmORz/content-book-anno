	Джонатан и Арон са братя… и са влюбени в една и съща жена. Когато се изправят пред най-важното решение в живота си, те се озовават на кръстопът и съдбите им, безвъзвратно се променят. За съпруга си Мери е предана и любяща партньорка. За брат му Арон тя е уважавана и доверена приятелка. След като съпрузите разбират, че не могат да имат деца по вина на Джонатан, щастливият брачен съюз постепенно се превръща в тегоба. Джонатан се обръща към брат си и го моли за нещо, което не може да поиска от друг мъж… Ала онова, което започва като акт на милосърдие, бързо отстъпва място на пламенна страст. Арон е първият, който разкрива на Мери непознатото тайнство на любовта. Онова, което дълго е тляло в нея, е възпламенено от неговите ласки. Скоро копнежът й за дете я отвежда до горчиво-сладката болка на изневярата и принуждава Мери и двамата мъже в живота й да осъзнаят какво означава истински да обичаш…
