	„Черна неделя“ е първият психотрилър на нашумелия с „Мълчанието на агнетата“ и „Червения дракон“ култов автор на 90-те години Томас Харис. И докато светът със затаен дъх очаква новата среща между агентката на ФБР Кларис Старлинг и неотразимия психиатър-канибал доктор Ханибал Лектър, която предстои през есента на 1993 г., „Колибри“ предлага на читателите първия голям успех на Томас Харис.
	Майкъл Ландър е най-опасният мъж в Америка. Всеки уикенд той пилотира телевизионен дирижабъл над претъпкани футболни стадиони. Освен това неговата голяма страст са експлозивите. И по една случайност е много, много луд. Това е причината да бъде прелъстен от красива палестинка. Това е причината, поради която в неделята, когато ще се състои мачът за Суперкупата, светът ще стане свидетел на най-кървавото масово убийство в историята на човечеството. Освен ако някой не разкрие намеренията на Ландър и не го убие преди това…
