	Наглед нещата са съвсем невинни. Опозорен британски полковник оставя мистериозно писмо на единствения си син, но в мига, в който Адам Скот отваря пожълтелия плик, той отключва низ от събития, които заплашват да разтърсят устоите на света.
	В разстояние на броени дни приятелката на Адам е брутално убита и той трябва да спасява кожата си с бягство през големите европейски градове, преследван не само от КГБ, но също така от ЦРУ и собствените си сънародници. Целта им е да го премахнат преди истината да излезе наяве.
	Докато силните на деня, обгърнати в кълба цигарен дим, кроят планове за убийството му, Адам открива, че е предаден и изоставен от най-скъпите си хора.
	Когато накрая разбира какво притежава, той е още по-решен да го опази, защото това вече не е само въпрос на живот и смърт — то е въпрос на чест.
