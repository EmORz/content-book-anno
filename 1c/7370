	„Животът на Ван Гог“ не е романизирана биография. В тази книга читателят се изправя лице срещу лице с една необикновена съдба, която, очистена от легенди и белетристични навеи, завладява с дълбокия си трагизъм. Изхождайки от богат документален материал и най-вече от обемистата кореспонденция на Ван Гог с брат му и с други негови съвременници, авторът разкрива пътя на големия холандски художник, като същевременно проникновено пресъздава неравната борба на човека Ван Гог за място в живота и в обществото.
