	Преди тридесет години в подземен изследователски център един експеримент излиза от контрол и случайно отваря портал.
	Това е най-добре пазената тайна на света. И най-ужасяващата.
	Бившето ченге и измамник Травис Чейс се натъква на нещо изумително в пустошта на Аляска — катастрофирал Боинг 747 с избит екипаж и пътници. Невероятният кошмар бледнее пред ужаса, който тепърва предстои — Чейс е въвлечен в битка за бъдещето, въртяща се около изумителен артефакт. Надпреварата към Апокалипсиса започва с пълна сила. Защото нещо се е отприщило в света.
	И Страшният съд е не само възможен… а неизбежен.
