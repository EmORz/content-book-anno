	Ник Хорнби е работил като преподавател, журналист и музикален критик. Още с първата си книга той става любимец на читателите. Оттогава всяко негово произведение се превръща в бестселър. Книгите му „Ега ти животът“, „Кажи ми Маркъс“, „Трудно е да бъдеш добър“ са издавани на български език от ИК „Кръгозор“.
	Ник Хорнби е отличен с наградата Форстър на Американската академия за литература и изкуства. Номиниран е и за престижната награда Букър. Живее и работи в Хайбъри, Северен Лондон.


	Ник Хорнби с нова комедия на депресията: книга — дълбока и мъдра, смешна и тъжна като самия живот!


	Новогодишната нощ. Небостъргачът „Топърс“ в Лондон. И четирима кандидат-самоубийци:
	Морийн — жена на средна възраст, която от десетилетия се грижи за своя син инвалид.
	Мартин — бивша телевизионна звезда, сринал се от върха, след като преспал с непълнолетна (но с размери 177 см и 80 DD).
	Тийнейджърката Джес — цинична, нетактична и… много ранима — все още е преследвана от мистериозното изчезване на сестра си преди години.
	И Джейджей — разбит, останал сам без музикалната си банда и самотен — без приятелката си.
	Четиримата са набелязали един и същи покрив като „най-добър изход“ от ситуацията. Възпрепятствани от факта, че ще си имат публика, те отлагат крайното решение…
	Кой път ще избере всеки от тях?


	За всеки, който е изпадал в депресия, макар и лека!
C>
	„… понякога тъкмо в подобни моменти, наистина сложни моменти, моменти, които вземат всичко от теб, ти разбираш, че точно тези моменти те карат да се чувстваш жив.“
C$
