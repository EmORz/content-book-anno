	Беки Б. си мислеше, че съпружеският живот с Люк ще бъде една безкрайна приказка.
	Но нещата не се оказват толкова идеални, колкото се беше надявала тя. Проблемите започват още през медения им месец с една най-невинна „дребна“ покупка (умопомрачителна чанта с ръчно изрисуван ангел за две хиляди евро!) и с неочаквана помощ от галантен мъж…
	След завръщането в Лондон Беки се оказва без работа, с ограничен бюджет и огорчен съпруг. А освен това разбира, че нейната най-добра приятелка Сузи си е намерила нова най-добра приятелка. Но драматичните събития едва сега започват!
	Беки има сестра, за която никога не е подозирала!
	Най-накрая — истинска сестра! И сродна душа — двете ще имат толкова общо помежду си…
	Но въодушевлението трае само до запознанството им — тогава Беки изживява най-големия шок в живота си. Сестра й не оценява чантата с ангела! Предпочита старата си раница! А върхът на всичко е, че ненавижда обикалянето по магазините.
	Но вие не, нали?
	Няма нищо по-разтоварващо и освежаващо от един тур по магазините… и от разходка в забавния свят на Беки.
