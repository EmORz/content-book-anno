	Седемгодишният Виторио Иноченте живее в затънтен край на Италия, където нравите са примитивни и еснафски — хората не прощават на тези, които са различни от тях и не се съобразяват с неписаните правила на живота тук. Катерина, майката на Виторио, има нещастието да бъде различна. Тя е интелигентна, с вкус, изключително горда и пряма, непризнаваща религиозното лицемерие. Мъжът й е отишъл на работа в Америка и от години не се е връщал.
	Когато Катерина е ухапана от змия, това заплита мрежа от клюки и суеверия, в която се оказва омотан и Виторио. Налага му се с юмруци да отговаря на нападките и обидите на връстниците си, да оцелява в един враждебен на семейството му свят. Момчето се опитва да проумее случващото се, търсейки опора в една книга, дадена от учителката му — „Житията на светците“.
	Майка му е бременна и когато това започва да личи, тя гордо носи срама си по улиците и в църквата. Но по-тежко й е вкъщи, защото баща й, бивш кмет на селището, трудно преживява този срам.
	В напреднала бременност, горда и вярваща, че е свободна и че има избор, Катерина решава да заминат с Виторио за Америка…

C>
	Прекрасен роман, написан от великолепен разказвач.
@	„Ню Йорк Таймс“
C$
C>
	Без една фалшива нотка.
@	„Обзървър“
C$
C>

	Добре заплетена интрига и богатство на емоциите.
@	„Ю Ес Ей Тудей“
C$
C>
	Книга, достойна само за похвала. Мъдър и трогателен роман.
@	„Уолстрийт Джърнъл“
C$
C>
	Изящно произведение на изкуството… Разтърсваща история.
@	„Уошингтън Поуст“
C$

	Романът е екранизиран от продуцентите на „Имало едно време в Америка“. Главните роли изпълняват София Лорен, Крис Кристофърсън, Сабрина Ферили, Фабрицио Филипо и Джесика Паре.


	Нино Ричи е роден през 1959 г. в Лидингтън, Онтарио, но корените му са от италианската провинция Молизе (между Неапол и Адриатическо море).
	„Житията на светците“ е дебютният му роман. Той достига до №1 в класациите и престоява там в продължение на 75 седмици! Получава високи оценки едновременно от читателите и от критиците; отличен е с много литературни награди и е издаден в 26 страни.
	Окуражен от успеха, Нино Ричи написва още два романа, в които продължава разказа си за живота на порасналия Виторио Иноченте — „В стъклена къща“ и „Къде отиде тя“.
	Нино Ричи е автор на още две книги: „Заветът“ (исторически роман за библейските времена) и „Корени и граници“.
