	Задачата изглежда лесна: да се дундурка един глезен плейбой, който се укрива от братята на бившето си гадже. Но някой е забравил да сподели един-два важни факта с професионалния бодигард и Кодиак изведнъж се оказва в центъра на една игра на котка и мишка за много милиони долари, охранявайки потенциалната жертва. Евентуалната мишена може да сподели една ужасна тайна, а един от десетте най-опасни убийци в света се изправя срещу унищожителя. Двамата имат и една обща черта — никой от тях не е склонен да отстъпи, вдигат залога до небето и се впускат в смъртоносен двубой. Който трепне пръв, е мъртъв…
	Много напрежение, много екшън, а за десерт — няколко хубави изненади. Кодиак е симпатичен антигерой, притежаващ тонове мрачна самоирония и чар!
