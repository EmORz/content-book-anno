	Когато ти се отнеме всичко, което си имала, а срещу него получиш дарба, която не си искала, животът става труден за преглъщане.
	Кратък миг, заслепяващи фарове отсреща, отчаяно скърцане на спирачки — и за младата преводачка Марга нищо вече не е същото. Обикновената жена се превръща в жрица, чиято съдба е знанието.
	След преживяната фатална загуба и неочакваната трансформация, пътят напред е тежък. Но по него се върви по-лесно, когато знаеш, че винаги можеш да получиш подкрепата на верни приятели, да се приютиш в старата бабина къща… и да гушнеш един силно мъркащ черен котарак.
