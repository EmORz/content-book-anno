	В любовта и в живота едно решение може да промени целия ти свят.
	Ню Йорк. Мразовита декемврийска вечер. Пиян таксиметров шофьор блъска Даян Роби пред хотел „Плаза“ и я ранява тежко.
	В болницата намират в чантата на пострадалата картичка с телефонния номер на бившия й съпруг Тим. Докато Тим бди до леглото й, тя бълнува и си спомня събитията, довели до фаталната вечер…
	Даян отглежда сама дъщеричката си — съпругът й не притежава нейния силен характер и я напуска след раждането на детето. Не е лесно да бъдеш добра майка, всеки ден поднася нови предизвикателства. За щастие доктор Алан Макинтош, братът на Тим, е винаги готов да се притече на помощ на младата жена. Години наред той крие любовта си към нея.
	Защото в нейния живот няма място за мъже… особено за онези, които приличат на бившия й съпруг. Бавно, много бавно двамата успяват да зачеркнат миналото, възвръщат си доверието, което отново им отваря вратата към щастието.
