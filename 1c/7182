	Преди два милиона години човешкият мозък изобретява оръдието на труда.
	Преди петдесет години човешкият мозък изобретява първите програми за изкуствен интелект.
	Преди пет години компютрите започват да разсъждават самостоятелно.
	Преди една седмица един човешки мозък, подпомогнат от компютър, получава достъп до „Върховната тайна“.

	Блестящият невролог и световен шампион по шахмат Самюел Финшер умира в обятията на красавицата Наташа Андерсен. От любовен екстаз — твърди полицията. Двама журналисти — Люкрес Немрод и Изидор Каценберг — се усъмняват и започват разследване, което ги води от моргата в Кан до психиатричната клиника на остров Света Маргарита.
	Може ли човек да умре от удоволствие? Неограничени ли са възможностите на човешкия мозък? Кое мотивира действията ни? Каква е „Върховната тайна“ и защо откривателят й се е опитал да я скрие от човечеството? На тези въпроси се заемат да отговорят героите на поредната завладяваща книга от автора на „Мравките“, в която фантастиката се опира на реално съществуващи научни експерименти и открития.
