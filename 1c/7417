	__„Новите приключения на далматинците“ е продължение на романа „101 далматинци“.__
	Една сутрин Понго и Мисис откриват, че всички живи същества в Англия са изпаднали в мистериозен сън. Будни са само кучетата, с които се случват необясними неща: предават мислите си от разстояние, отварят врати с поглед, дори летят. Някаква тайнствена сила иска да промени живота на Земята. Понго решава да разбере причината за тези мистериозни събития…


	Доуди Смит е родена през 1896 г. в Англия. Учи актьорско майсторство в Лондон. Става известна като автор на пиеси и романи за живота на висшето общество. През 1956 г. публикува първата си книга за деца — „101 далматинци“. Историята за симпатичните кучета става популярна в целия свят и Доуди Смит написва още един роман със същите герои — „Новите приключения на далматинците“ (1967). Тази книга се издава за първи път на български език.
