	Дневникът на Ане Франк, наречен „Задната къща“, е най-популярната книга в света, писана от дете. Тя е публикувана в 55 страни, в тираж над 25 милиона екземпляра. В тази книга нищо не е измислено. Интелигентното и чувствително момиче е описало по незабравим начин двете години от своя живот (1942–1944), прекарани в тайно скривалище.
	Ане Франк (1929–1945) е родена в Германия. Семейството й е принудено да емигрира в Холандия, за да избегне гоненията срещу евреите. В Амстердам малката Ане тръгва на училище. Тя има отличен успех, много приятели и планове за бъдещето. Но хитлеристите превземат и Холандия…
