	Един младеж се отправя към Ню Йорк с малко пари и много надежди… За да намери там не щастие и успехи, а жестоки разочарования и гаври с наивните му „каубойски“ мечти. Джо Бък се оказва впримчен в душеща мрежа от лъжи, престъпления и пороци, а приятелството, на което се уповава като на единствена възможност за спасение, получава измерението на дълбоко разтърсваща трагедия.
	„Среднощен каубой“ е едно от най-въздействуващите произведения на американската литература от последните две десетилетия, а авторът му — Дж. Л. Хърлихи, не без основание се сочи като неин ярък и оригинален представител.
