	__Този път токчетата на Анджела Кларк тракат по Алеята на славата в Холивуд__


	Анджела Кларк се завръща… и този път токчетата й тракат по Алеята на славата в Холивуд…
	Анджела не може да повярва на късмета си — вече живее в Ню Йорк, има чудесна кариера като журналистка и страхотно гадже. Тъкмо когато си мисли, че има всичко, за което е мечтала, получава още един подарък от съдбата — поставят й задача да замине за Холивуд и да интервюира своя сънародник, разбивача на дамски сърца и най-прочутия в момента актьор — Джеймс Джейкъбс. Озадачаващо е, че екипът на актьора пожелава точно нея.
	Заедно с приятелката си Джени Анджела се отправя към града на звездите и се захваща за работа. След намесата на досадните папараци обаче положението се усложнява…
	Дали мечтаното интервю ще се окаже успех или пълен провал?
	Ще може ли да убеди шефката си, най-добрата си приятелка и, което е най-важното, гаджето си да не вярват на онова, което четат в пресата?
	Дали Холивуд ще успее да спечели сърцето на Анджела?


	__Скандали, звезден прах и пикантни тайни по Сънсет булевард.__


	Линдзи Келк е безкрайно влюбена в Ню Йорк, но едва наскоро се е преместила да живее там. След големия успех на „Аз обичам Ню Йорк“ това е втората й книга от поредицата „Аз обичам…“. Когато не пише, не чете или не се отдава на нездравословни количества телевизия, Линдзи обича да носи обувки и пазарува обувки и да критикува обувките на другите. Харесва й да живее в Ню Йорк, но й липсват английските кексчета, Лондон и пиенето на коктейли с джин и сок от бъз в компанията на приятели. Не задължително в този ред.
