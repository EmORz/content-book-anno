	Интересните книги си приличат по това, че не си приличат. Техните автори също. Това важи в пълна сила за романа „Червеношийката“ и за Ю Несбьо.

	Обявен от читателите в Норвегия за най-добрия норвежки криминален роман на всички времена, „Червеношийката“ носи елементи и на исторически, и на биографичен роман, както и личния ангажимент и пристрастие на автора.

	След войната специални съдилища произнасят присъди и потърпевшите изтърпяват наказанието си. Но същевременно възникват неонацистки настроения, които не се свеждат единствено до разговори на чашка бира. Тревожното е, че млади неонацисти получават подкрепа от влиятелни личности в държавните институции. На фона на тази сама по себе си сложна обстановка се заплитат събития, причина за няколко привидно изолирани убийства. Но понеже полицейският инспектор Хари Хуле не вярва в случайността, се заема с разследването. Тласкан от съвестта си и професионалния си опит, възпрепятстван от бюрократичната машина и политическата конюнктура, той стига назад в историята чак до блокадата на Ленинград през зимата на 1944 г., и далеч в географията, чак до ЮАР, за да сглоби пъзел от страсти и пристрастия, любови и надежди, заблуди и трезви преценки.

	Най-добрият норвежки криминален роман на всички времена — според читателските клубове в Норвегия.
	В двайсетицата на най-четените автори в САЩ през 2009 г. — според „Пъблишърс уикли“.
	Номинация на автора за наградата „Едгар“ за 2009 г. — най-престижната награда за криминална литература в света.
