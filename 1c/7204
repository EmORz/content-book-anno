	Девет тийнейджъри. Девет тайни. Девет сили, които могат да променят света.
	Бунтарката Джена Кели тайно мечтае за нормален живот с нормални родители. И когато за пореден път майка й е приета в болница заради проблеми с алкохола, най-неочаквано се появява непознат мъж, който твърди, че е бащата на Джена. Твърде хубаво, за да е истина? Нейните съученици от специалния клас също смятат така. Въпреки умението й да чете мисли обаче, неговите остават неразгадаеми за Джена. А на пръв поглед сбъдналата се мечта да има отново нормално семейство, сякаш й пречи да разсъждава трезво и над Джена надвисва опасност, за която тя дори не подозира…
