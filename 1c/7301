	След трагична катастрофа, при която загива цялото й семейство, 16-годишната Евър получава дарбата да чете мислите и да вижда аурата на хората. Но дарбата й е и нейно проклятие. Главата й бучи от мислите на всички, до които се докосне, знае с подробности най-съкровените тайни и мнението им за нея. Тя ненавижда дарбата си, защото я превръща в аутсайдера на училището.
	Животът й е достатъчно объркан и преди да срещне новия си съученик — Деймън Огъст. Той е потаен, изкусително красив и нечовешки талантлив. Евър е привлечена и същевременно ужасена от него, защото за пръв път среща човек, чиито мисли и аура са недостъпни за нея. А присъствието и докосването му карат целият хаос от чужди мисли в главата на Евър да стихне.
	Светът на своенравния и енигматичен Деймън е изпълнен с тайни и загадки, а когато Евър решава да го последва, се оказва въвлечена в опасно приключение, което може да й струва живота, но и да разкрие невероятната истина за това каква е дарбата й и как да я използва.
