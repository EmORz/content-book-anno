	В най-мрачния и предизвикателен роман от серията „Безсмъртните“ Евър се бори за контрол над своето тяло, душа и истинската любов, която е преследвала от векове. Тя се опитва да помогне на приятелката си Хевън да възприеме по-лесно новия си живот на безсмъртна. Но Хевън е опиянена от силата си, действа безразсъдно и заплашва да огласи на света тяхната тайна. Колкото повече Евър се бори да запази тайната скрита, толкова повече Хевън се приближава към врага — Роман и неговите зли безсмъртни. В същото време Евър навлиза все по-надълбоко в тъмната магия, за да откъсне Деймън от силата на Роман. Но когато заклинанието й се проваля, тя се оказва свързана с единственото момче, което е настървено да я унищожи. Евър се съпротивлява на огненото привличане, което заплашва да я погълне, а Роман се възползва от безпомощното й състояние… и Евър се приближава все по-близо до капитулацията.
	Преди да е станало прекалено късно, тя се обръща за помощ към Джуд и рискува всичко, което познава и обича, за да спаси себе си и бъдещето си с Деймън.
