	Крадец и герой — несъвместими понятия? Със сигурност не! Когато трябва да се направи нелекия избор между брадвата на палача и Поръчка за малка разходка до мрачни гробници в елфийските гори, трезвомислещите хора избират брадвата на палача, а героите, такива като Гарет, решават да хвърлят заровете и надявайки се, че ще им се падне шестица, да поемат риска.
	В края на краищата трябва просто да се промъкнеш в изоставена кула на Ордена, да измамиш няколко злобни демона, да се отървеш от наемни убийци, да преметнеш гилдията на крадците, да оцелееш в десетина кървави сблъсъка… е, и да стигнеш до тези проклети гробници заедно с малък отряд отчаяни кралски смелчаци. Има ли смисъл да се казва, че такава Поръчка е просто невъзможна за изпълнение?
