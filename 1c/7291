	Антоан Рей готви изненада за 40-ия рожден ден на сестра си Мелани. Ще го отпразнуват на остров Ноармутие, където са летували с майка си като деца. Той е бил на десет години, а сестра му на шест, когато майка им е умряла, и от тогава не са идвали на това място. Те никога не са питали баща си защо в дома им няма нейни снимки и името й е табу. Но островът събужда у Мелани отдавна потиснат спомен и по обратния път към Париж тя понечва да го сподели с брат си. Споменът е толкова шокиращ, че тя катастрофира. След кратка амнезия вследствие на злополуката Мелани отново си спомня скандалната сцена, на която е станала свидетел като дете. Антоан е твърдо решен да научи тайната на семейство Рей и да понесе болката и срама от разкритията си.
