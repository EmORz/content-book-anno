	Индия, 1910… Млад офицер, пренебрегвайки заповедта за отстъпление, се притичва на помощ на ранен английски офицер, за да го избави от пущуните, които го подлагат на бавна, мъчителна смърт.
	Дванайсет години по-късно последиците от този трагичен инцидент заплашват да повлекат със себе си детектива Джо Сандиландс. Командирован от Скотланд Ярд, Джо прекарва двуседмичен отпуск при стария си приятел от армията Джеймс Линдзи — командир на преден форт при Гор Катри, където пристига група посетители, сред които военен наблюдател, шпионин, лекар, търговец.
	Изненадващо Джо е натоварен да се грижи за безопасността на член на групата — богатата и самонадеяна американка Лайли. Когато през нощта загадъчно умира друг от гостите — красив пущунски принц, крехкото примирие между англичаните и околните племена е в опасност. Джо и Джеймс разполагат със седем дни, в които да разкрият, да арестуват и да екзекутират убиеца преди да избухне война по границата. Помощта идва оттам, откъдето най-малко я очакват — от Лайли. Но може ли Джо да й се довери?

C>
	„Запознава ни с интелигентен автор и с интересен следовател. Индийската атмосфера е предадена с вещина, а върховите моменти са изпълнени с внезапни обрати.“
@	Маг Коуард — Морнинг Стар.
C$
C>
	„Този първи роман очевидно нарежда авторката в един голям съюз… Повествованието и детайлите, с които са предадени сцените, са изумителни.“
@	Букселър
C$
C>
	„В един впечатляващ дебют авторката Барбара Клевърли ни представя увлекателен разказ за серийни убийства и за предстоящия упадък на Британската империя с добре написана криминална история за Индия през 20-те години на миналия век.“
@	Ню Йорк таймс букс ривю
C$
