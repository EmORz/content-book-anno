	С новия си роман Даниел Стийл ни повежда на незабравимо пътешествие: от блестящите бални зали в Манхатън до пожарите на Първата световна война. Това е омаен разказ за войната, за загубите, историята и непобедимия дух на една жена.
	Деветнайсетгодишната Анабел Уортингтън е родена сред привилегиите, които идват от богатството, но всичко се променя на 12 април, когато потъва „Титаник“ и загиват нейни близки. Съкрушена от мъка, тя работи като доброволка по болници. Това променя хода на живота й.
	Първата й любов и привидно идеалният брак скоро ще й донесат страдания, причинени от тъмни тайни на съпруга й. Предадена и преследвана от незаслужени скандали, Анабел побягва от Ню Йорк към раздираната от война Франция с надеждата да се посвети на живот в служба на другите…
