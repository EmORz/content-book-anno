	Коалицията Еко-Тек и експанзионистичната върхушка на Възвращенците водят яростна война помежду си: целта им е да контролират планетите, които все още не са завладени от извънземните разумни същества. Трайстин Десол е млад офицер във въоръжените сили на Еко-Тек. Трайстин трябва да защитава своя преден пост срещу нападенията на Привиденията, които се спускат от небето в неизброими пълчища. Ала Трайстин има едно малко предимство — вграден нервен чип, който му позволява да се включи в почти всички съществуващи комуникационни системи.
