	Империята е потънала в хаос. Някога величественият имперски флот е разгромен и останките му догарят в космоса — жертва на една гражданска война, която заплашва да унищожи бъдещето на човечеството. Защото Вечният император не е човекът, за когото го мислят поданиците му — а може би и въобще не е човек.
	Сега Стен — имперски телохранител, шпионин, убиец и ренегат — е този, който води човечеството в неговата битка за оцеляване. Поел командването на последния бунтовнически флот, той се отправя на отчаяна мисия, за да открие и разруши мистичния източник на силата на неговия бивш господар. Обявен за предател и преследван от сили, лоялни на Императора, Стен трябва да рискува всичко, за да разруши империята, на която се е клел да служи.
