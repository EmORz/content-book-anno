	Пенсионирано полицейско куче става свидетел на убийство и ако собственикът му, ветеран от войната в Ирак и бивше ченге, преквалифицирало се в крадец, бъде осъден за престъплението, кучето може да бъде приспано. Никой не обича най-добрия приятел на човека повече от адвоката Анди Карпентър, който решава да представлява горкия пес. Докато се мъчи да убеди съдията, че кучето следва да бъде освободено, Анди открива, че немската овчарка и собственикът й неволно са били въвлечени в далеч по-мащабен случай от онзи, за който са изправени пред съда. Анди ще трябва да разчита на уникалните способности на полицейското куче, за да разреши престъплението и да предотврати катастрофа, която заплашва да отнеме живота на много хора.
