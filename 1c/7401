	Когато Бренди Майкълс открива, че годеникът й е грабнал самолета за Лас Вегас и ще се жени за друга, е обзета от такава ярост, че е готова да гръмне като бомба и да помете всичко край себе си. Бързите стъпки на отмъщението са първо да продаде омразния годежен пръстен в заложна къща, после да си купи убийствена секси рокля на немислима цена, а след това да се хвърли в обятията на почти непознат чужденец — Роберто Бартолини. Но едва изтрезняла от разгорещената нощ и от гнева си, Бренди разбира, че се е превърнала в мишена на убиец и няма друг избор, освен да потърси отново Роберто — мъж, на когото съдбата отрежда да бъде или неин спасител, или да я стъпче в калта. Едно е сигурно — тя няма да се предаде без бой…
