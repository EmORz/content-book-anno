	Книгата, преведена на почти всички езици, и послужила за сценарий на филм, който се гледа всеки ден някъде по света!
	Оливър и Барбара Роуз вярват, че бракът им е съвършен. С цената на много упорита работа адвокатът Оливър е изградил блестяща кариера и може да си позволи всичко, за което е мечтал в детството си, прекарано в бедняшко семейство — червено ферари, разкошна къща, обзаведена със старинни мебели, колекция от безценни произведения на изкуството. Децата им Ив и Джош вече са тийнейджъри със собствен живот и Барбара, която се е посветила на ролята на предана майка и съпруга, започва да изпитва неудовлетворение. Но какво да прави? Решава да използва уменията си и създава фирма за доставка на изискани ястия, приготвени от самата нея. Работата й процъфтява, посолства и прочути личности търсят услугите й. Ала вместо да се успокои, неудовлетворението й нараства, иска й се да „разпери криле и да полети“, да бъде самостоятелна.
	И ето че след седемнайсет години брак съпрузите Роуз са изправени пред развод — съвършеният им брак се оказва фикция, любовта е заменена от изпепеляваща омраза. За двамата не съществува понятието „цивилизовано споразумение“. Барбара иска разкошната къща, Оливър няма намерение да се раздели с всичко, постигнато с много труд. Помежду им се разгаря истинска война, цената на която ще платят не само те, но и децата им.
