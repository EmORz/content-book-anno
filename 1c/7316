	Уодс ъв Уотър е обикновено градче, в което животът би трябвало да тече монотонно и скучно. Но на хълма над града спи магическа тайна. Събудена, тя преобръща сивото ежедневие и го обвива в мъгла с аромат на праскови…
	Две напълно различни жени се изправят срещу отдавна забравеното минало и пагубните му тайни, които имат силата да разбиват съдби, но и да създават приятелства за цял живот!
	В очите на другите Пакстън Осгуд е спокойна, организирана и държи всичко под контрол… Освен чувствата си, които я поставят в изключително деликатна ситуация. Приятелките й отдавна са създали семейства, а тя все още живее с родителите си и е нещастно влюбена в най-добрия си приятел.
	Уила Джаксън е известна с лудориите, които е вършела в гимназията. След завръщането си в града тя е издигнала стена от безразличие около себе си. Ала появата на Колин Осгуд заплашва да събуди стихията в нея.
	Различни, но обединени от неведомите нишки на минали събития, двете жени откриват, че съдбата невинаги ти показва пътеката, по която ще поемеш. Но ако извадиш късмет, се случва да срещнеш човек с компас…


	_Сара Адисън Алън очарова с пленителна история за приятелство, любов и неочакваните възможности, които ни предлага съдбата. „Тайна с цвят на праскова“ е омагьосващ роман, съчетаващ типичния южняшки чар с ароматен полъх на кафе и праскови_.
