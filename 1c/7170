	След години мълчание култовият автор на романа и сценария за филма „Екзорсистът“, разклатили традиционните представи за литература и кино, се завръща с книга, която сам нарича „най-важна в кариерата ми“. Безапелационно обсебващ съзнанието ни, „Димитър“ е роман за отмъщението и загубата, за любовта, вярата и смисъла на престоя ни тук, на Земята. За свръхестественото и неговото присъствие в живота на всеки човек.

	Албания, 1973 г. Тайната полиция е задържала неизвестен чужденец, който отказва да проговори въпреки неописуемите изтезания. Странното му поведение и озадачаващото излъчване обърква напълно мъчителите му. После той изчезва, а за полковника, който го разпитва, остава единствено слухът за Димитър, легендарния „агент от ада“.
	Йерусалим, 1974 г. Необясними събития изискват решителна намеса от страна на полицията. В болница „Хадаса“ умират твърде много хора. Кола се забива в бензиностанция, но труп така и не е намерен. Затова пък такъв е открит върху надгробната плоча на Христос в Църквата на Божи гроб. И още един, в подножието на Кулата на възнесението. И още, и още… Намесата на агенти на ЦРУ и Мосад допълнително усложнява картината, докато всички парченца от психологическия пъзел не попаднат на местата си в един наистина изумителен финал.
C>
	Завладяващ и интелигентен, „Димитър“ е отличен трилър в традицията на „Името на розата“.
@	Алън Фолсъм
C$
