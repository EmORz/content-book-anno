	Легендарно оръжие…
	Който го притежава, е неудържим в битка — ето защо Екскалибур, легендарният меч на крал Артур, е бил толкова желан през вековете. Но той е изчезнал преди повече от хиляда години… Или никога не е съществувал? Едно криптирано съобщение до археоложката Нина Уайлд може би ще промени всичко.
	Безскрупулен убиец…
	Историкът Бернд Руст вярва, че е открил скривалището, където е погребан Екскалибур… и че мечът може би е ключ към обуздаването на гигантски сили. Нина е скептична — докато пред очите й върху челото на стария учен кацва яркозелената точка на лазерен прицел и миг по-късно Руст замлъква завинаги.
	Рискован лов…
	Нина и нейният приятел, бившият командос Еди Чейс, скоро са тласнати във водовъртежа на смъртоносно преследване — по следите на Екскалибур. От Сирийската пустиня до арктическата пустош на Русия, Нина и Чейс трябва да се сражават с противник, който разполага с колосални финансови и политически ресурси и търси нещо много повече от една историческа реликва — в XXI век, който владее тайната на Екскалибур — държи цялата власт над света.


	„Приключенията никога не са били по-увлекателни!“ пише в-к „Мирър“ — „Анди Макдермът се превърна във феномен с десетки фенклубове по света, защото създаде нов жанр: приключенски трилър, основан на исторически достоверни източници. Неговите впечатляващи романи носят едновременно познание в интригуваща форма и невероятно забавление!“
