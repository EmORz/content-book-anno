	Доктор Тони Хил — психолог и профайлър, надарен с безпогрешен ловен инстинкт, се е оттеглил в спокойната атмосфера на академичния живот. Преследването на серийни убийци е нанесло сериозни травми на собствената му психика и той е решил твърдо да не сътрудничи повече на полицията. Но когато убиец психопат започва да умъртвява негови колеги психолози, Тони Хил се връща към своето призвание. Третата жертва на убиеца е негова приятелка — но не само това е причината Тони Хил да тръгне по следите на хищника. Пътят на Карол Джордан, жената, с която някога е работил и винаги е обичал, се пресича с пътя на престъпника. Карол, която работи под прикритие за разбиването на голям престъпен концерн в Централна Европа, се е озовала в свят, където човешкият живот е лишен от стойност…
	Примката се затяга около Карол и Тони — двамата се борят сами, заплетени в мрежите на съвременната организирана престъпност. Ужасни престъпления от миналото хвърлят дългата си сянка над привидно спокойния живот в богатите и процъфтяващи градове на северна Европа. Карол рискува не само живота, но и душата си в рискованото преследване на един странно привлекателен злодей — докато Тони наближава все повече бърлогата на звяра.
	Карол Джордан и Тони Хил могат да разчитат само един на друг в един свят, изтъкнат от корупция, жестокост и предателство.

C>
	„Последно изкушение“ не е обикновен разказ за преследване на сериен убиец, а виртуозно изследване на злото.
@	Гардиън
C$
C>
	„Последно изкушение“ тревожи, смущава, вълнува и държи в постоянно напрежение.
@	Лондон Таймс
C$
C>
	„Истинската кралица на психологическия трилър“.
@	Дейли Телеграф
C$
