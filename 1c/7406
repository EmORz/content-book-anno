	Електромагнитен импулс унищожава всички електрически устройства на земята и помитайки компютъризирания свят, убива милиарди хора. Тези, които остават живи, се променят — някои за добро (сдобиват се със свръхчовешки сетива), докато други за лошо (придобиват вкус за човешка плът).
	Сред преживелите катаклизма е Алекс, находчиво и съобразително момиче. Тя броди из горите, за да се сбогува с мъртвите си родители и личните си демони, преди бедствието да сполети земята. Том пък оставя зад себе си войната в Афганистан, за да намери у дома нещо много по-страшно. А Ели е сърдито и гневно осемгодишно момиче, чийто дядо е убит от импулса, и Алекс и Том спасяват. За тях и за останалите хора, чиито животи са пощадени, се превръща във въпрос на оцеляване да разберат на кого може да се доверят и кой вече не е човек.

	Авторът Илса Бик сътворява страховита и завладяваща история за света, в който може да се превърне нашия във всеки един момент. Свят, където тези, които останат, ще трябва да се научат не само да оцеляват, но и да живеят сред разруха.
C>
	Вълнуваща и епична история за борбата за оцеляване в един разрушен и съсипан свят. „Пепел“ е абсолютно задължително четиво.
@	Майкъл Грант, автор на „Сами“
C$
C>
	Завладява ме от началото до самия края — тъмен, плашещ и напрегнат роман. Влюбих се в него.
@	Джеймс Дашнър, автор на „The Maze Runner“
C$
C>
	Прекрасно написан апокалиптичен зомби хорър, който завършва с напрегнат и ужасяващ отворен край и голям брой нерешени мистерии.
@	Kirkus Reviews
C$
C>
	Бик доставя една наситена с екшън история за апокалипсис, която поставя началото на невероятно трилогия.
@	Publisher’s Weekly
C$
C>
	Трогателна апокалиптична история за оцеляването, която прелива от истински ужас… Ничие оцеляване не е гарантирано.
@	Locus
C$

	Илса Бик е носителка на множество награди за своите кратки разкази и романи. Участвала е в създаването на няколко научнофантастични поредици, сред които _Star Trek_, _Battletech_ и _Mechwarrior: Dark Age_. _The Key_, паранормална криминална мистерия за Холокоста и прераждането, е определена за забележителна в класацията „Най-добра американска мистерия“ от 2005 година. Първият й роман за тийнейджъри — _Draw the Dark_, печели _Westchester Fiction Award_ за 2011 година и е обявена за най-добра книга на _Bank Street College 2011_.
	Бик е завършила литература и кино изкуства в колежа. За създаването на „Пепел“, обаче, тя черпи вдъхновение от опита си като психиатър и бивш майор от Военновъздушните сили на САЩ. Писателката следва медицина, докато служи в базите Лакланд и Андрюс по време на войната в Залива. Решава да завърши психиатрия, а не хирургия, какъвто е първоначалният й план. Става свидетел на следите, които войната остава в човешките души, и помага на много хора да се справят с вътрешните си демони. „Винаги съм намирала борбата за оцеляване след бедствие за много интересна тема — компромисите, които хората трябва да направят, и правилата, които трябва да нарушат, за да оцелеят. Освен това баща ми е оцелял от Холокоста. Такъв вид катастрофа, след която светът се срива и хората се превръщат в чудовища, винаги е била позната тема в живота ми.“
	В момента Илса живее със семейството си и няколко пухкави създания в провинцията на Уисконсин, в близост до еврейско гробище. Едно нещо, което й допада за съседите й е, че са много тихи и идват да вземат назаем захар само, когато налъмите цъфнат, по думите на самата писателка.
