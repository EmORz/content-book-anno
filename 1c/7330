	Кайл Кингсбъри е богат и красив и едно от най-популярните момчета в училище. Той може да си позволи абсолютно всичко благодарение на привлекателната си външност и парите на баща си. Но Кайл отива твърде далече, когато унижава жестоко една своя невзрачна съученичка на пролетния бал. Момичето обаче се оказва вещица и той трябва да плати висока цена за безсърдечието си и цялата грозота, която носи в душата си. В тази модерна версия на „Красавицата и Звяра“ умело са вплетени непреходните теми за егоизма и високомерието, личното израстване и волята за промяна, красотата и популярността, любовта и саможертвата…
