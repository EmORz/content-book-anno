	_Отровната истина_
	Издирването на 39-те ключа към загадката, която носи невъобразима власт, вече започва да тежи на Ейми Кахил и на брат й Дан. Току-що пред очите им една жена е загинала. Индонезийската полиция ги търси. Те са приклещени на остров заедно с човек, който знае прекалено много за смъртта на родителите им. Задава се и тропическа буря. Докато си мислят, че по-страшно от това не може да им се случи, ги сполитат още по-големи изпитания. Защото родът Кахил има още една страшна тайна — ужасната истина за клана, към който се числят Ейми и Дан.
