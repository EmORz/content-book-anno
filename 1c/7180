	Мъртъв, гол и завързан за месинговата рамка на леглото — така посреща полицията Джони Боз, рокзвезда и милионер от Сан Франциско.
	За детектива Ник Кърън разследването на случая се превръща в рискована игра на любов и смърт с красивата Катерин Трамел — писателка, чиято потресаваща проза описва извършеното убийство до последния детайл. Опияняващото желание на Кърън да премине границата между болката и удоволствието, между екстаза и агонията, взима връх над инстинкта му да оцелее. Но кой инстинкт всъщност е по-първичен — да се пазиш от огъня или привлечен неудържимо от него да се хвърлиш в пламъците.

	След скандалния филм на Пол Верховен с Майкъл Дъглас и Шарън Стоун в главните роли, книгата на Ричард Осбърн, написана по сценария на Джо Естерхаз, предлага един неочакван прочит на прочутата формула на Фройд:
	ЩОМ ВСИЧКО Е СЕКС, МОЖЕ ЛИ УБИЙСТВОТО ДА БЪДЕ СЕКС?
