	Хана, Ариа, Спенсър и Емили лъжат още откак са се сприятелили с красивата Алисън Дилорентис. Али ги караше да вършат ужасни неща — неща, които ще трябва да пазят в тайна с години. И дори когато Али бе убита в края на седми клас, държанието им на лоши момичета не умря заедно с нея.
	Хана си поставя за цел да корумпира Роузуудската младеж, започвайки с готиния тип от по-горния курс. Ариа души за пикантна информация в миналото на приятеля си. Спенсър краде — от собственото си семейство. А малката чиста Емили се въздържа от въздържание…
	Обаче сладките малки лъжкини ще трябва да внимават. Те помислиха, че са в безопасност, когато убиецът на Али бе арестуван, а истинската самоличност на „А“ най-сетне бе разкрита. Но сега има нов (или нова?) „А“ да нажежава атмосферата в града. И този път Роузууд ще пламне.
