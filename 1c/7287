	Никой Оуенс, познат на приятелите си като Ник, е абсолютно нормално момче. Е, щеше да е абсолютно нормален, ако не живееше в изоставено гробище, където е отгледан и образован от призраци. И с един-единствен настойник, който не принадлежи нито на света на мъртвите, нито на света на живите.
	Животът сред гробището е изпълнен с приключения и опасности за Ник. Негови приятели са една вещица, призраци и други мистериозни същества. Дебнат го таласъми край гроба-порта, за да го отвлекат в тяхното обиталище, а в древна гробница е скрита страховитата Гибел…
	Но светът на живите е мястото, което крие най-голямата опасност за момчето — Някойси Джак и мистериозното му братство са там… все още търсещи Ник неуморно.
	„Книга за Гробището“ е една прекрасна история за безграничната любов и приятелството, за живота и порастването. Всичко това се случва в едно от най-невероятните и странни места за подобен род неща — Гробището.
C>
	„За да се отгледа това дете, са нужни повече от няколко добри духа. Необходимо е цяло гробище.“
C$
