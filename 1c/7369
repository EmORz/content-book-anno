	Това е книга образец на най-доброто, което един курс по творческо писане предлага — основни принципи, които провокират мисълта, и примери от творчеството на класически и съвременни майстори на литературата, които илюстрират разглежданите теми. Всяка глава завършва с упражнения по творческо писане. В тях ще намерите въпроси за самооценка, които ще ви помогнат да изградите представа за своята работа, да придобиете по-внушителен авторски глас и да усъвършенствате собствения си стил.
C>
	Задълбочена и красноречива, тази книга е една от най-добрите за преподаване и усвояване на изкуството да пишеш… тя превръща цялостния процес в нещо много по-достъпно и вдъхновяващо.
@	Даяна Абу-Джабер, Портланд Юнивърсити
C$
C>
	В Курс по творческо писане Йосип Новакович не съобщава истини от последна инстанция, нито изброява задължителни правила за създаване на художествен разказ. Той предлага приятелски и полезни съвети на един писател към друг писател.
@	Мери Грим, Кейс Уестърн Ризърв Юнивърсити
C$
C>
	Всеки, който преподава творческо писане, може да извлече истинска полза от тази книга.
@	Питър Шмит, Маями Юнивърсити
C$

	На 20-годишна възраст Йосип Новакович напуска Хърватия и се установява в САЩ. Автор е на романа „April Fool’s Day“, на три сборника с разкази („Infidelities: Stories of War and Lust“, „Yolk“ и „Salvation and Other Disasters“) и на два сборника с есета. Негови произведения са публикувани в антологиите „The Best American Poetry“, „The Pushcart Prize Collection“ и „O’Henry Prize Stories“. Носител е на наградата за писатели „Уайтинг“, наградата „Инграм Мерил“ и наградата „Американска книга“. Йосип Новакович е печелил стипендии на „Гугенхайм“ и на „Националния фонд по изкуствата“; бил е писател-резидент в Нюйоркската обществена библиотека. Преподава в Пенсилванския университет.
