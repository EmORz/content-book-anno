C>
	Нещо се случи с езика. Един духовен 11 септември, за който сякаш малцина си дадоха точна сметка. „Какво правехте в деня, когато излезе романът «Елементарните частици»?“ — би трябвало да се питаме, както се питаме за атентата срещу Кулите близнаци.
@	Нувел Обсерватьор
C$
C>
	Болезнен и натрапчив, богат и предизвикателен, романът за Частиците ни удивлява не само с идеите си, но и с портрета на едно общество — на едно човечество, което е загубило всякаква способност за връзка.
@	Индипендънт
C$
C>
	Уелбек отново и отново дълбае под обичайната пошлост, за да разкрие неовладените и твърде неудобни чувства, които често се боим да си признаем. Горчивината му е на разочарован идеалист. Може и да не се съгласите с Уелбек и неговата безпощадно мрачна картина на обществото и човешката природа. Но романът ще ви накара въпреки всичко да преоцените убежденията си, а именно това е стимулиращото предизвикателство на литературата. Книгата е смела и прекрасна.
@	Съндей Телеграф
C$
	Автор на няколко поетични и есеистични книги, Мишел Уелбек (1958) се налага като един от водещите днес френски писатели с романите си „Разширяване на сферите на борба“ (1994), „Платформа“ (2001), „Възможност за остров“ (2005). Световна известност му носи романът „Елементарните частици“ (1998), който се продава в петстотинхиляден тираж само във Франция и е номиниран за наградата „Гонкур“. Книгата е преведена в цял свят и филмирана от германския режисьор Оскар Рьолер през 2006 г.
	М. Уелбек е носител и на авторитетните литературни награди „Тристан Цара“ (1992), „Флор“ (1996), „Ноември“ (1998), международната „Дъблинска литературна награда IMPAC“ (2002). „Ентералие“ (2005).
	За новия си роман „Карта и територия“ (2010) писателят е удостоен с най-престижната френска литературна награда „Гонкур“.
