	_Начинът, по който умираш, е по-важен от начина, по който си живял!_
	_Пикантно, кисело, солено и сладко! Банкок ще ви прелъсти нежно!_
	Сюрреалистичният Банкок, град на храмове и публични домове, където будистки монаси вървят по улиците редом с гангстери, където тела и души се предлагат за продан или под наем и където начинът, по който умираш, е по-важен от начина, по който си живял.
	Сержантът от морската пехота, афроамериканец, е открит в заключен мерцедес, убит от раздразнен питон и кълбо разгневени кобри. Двама полицаи — единствените двама неподкупни в града — пристигат на местопрестъплението със закъснение. Няколко минути по-късно остава жив само единият.
	Заклел се да отмъсти за смъртта на своя партньор и духовен брат, Сончай, белокож тайландец и благочестив будист, принуден ежедневно да изминава пътя от свещените правила на своята религия до скверните наслаждения, предлагани от града, подхваща разследване в Осми участък. Макар да използва криминологичните техники в съвременния полицейски участък, той залага в не по-малка степен и на дълбокото си разбиране на мистичните сили, управляващи света на духовното.
	Скоро той попада в свят, с който досега не се е сблъсквал: натъпкания с пари търбух на Банкок, където царува плътското удоволствие, а човешкото тяло може да се прекроява по заявка като парче нефрит.

C>
	Крайно оригинален разказ, развиващ се в задъхващо темпо и със смазваща реалистичност. „Банкок 8“ е рядка находка: екзотичен роман, наситен с автентичната, халюциногенна атмосфера на Банкок. Просто е невъзможно да сте чели някога подобен трилър.
@	Пъблишърс Уикли
C$
