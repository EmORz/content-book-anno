	Мъжът със странното име Атикъс Кодиак има фирма за охрана на ВИП-ове, която развива добър бизнес. Той е особено грапав мъжага, типичен бодигард. Скоро работата му го сблъсква с необикновен клиент. Всъщност клиентка. Известна е с кодовото име Драма. Тя е в неофициалния списък на десетте най-добре платени убийци в света. Но някой е решил, че кариерата й трябва да приключи. По дирите й е особено изобретателен убиец с прозвището Оксфорд. Драма изнудва Атикъс Кодиак, за да й помогне срещу Оксфорд. Но твърде бързо Атикъс ще разбере, че железните правила за работа с клиенти не бива да се нарушават!
	Майсторска творба на един от най-уникалните гласове в жанра. „Лична охрана“ съчетава хайтек динамика със светкавична и неумолима бруталност.
