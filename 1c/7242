	Делиян Маринов е роден на 28 април 1992 г. Запалва се по фентъзито покрай компютърните игри от детството си. Прочита първото си фентъзи „Орки“ на Стен Никълс на един дъх и решава да отдаде живота си на жанра. Първите му опити за писане са неуспешни, като осъзнава, че прекалено много наподобяват книгите, които харесва. През 2011 г. започва да учи политология във Великотърновския университет „Св. Св. Кирил и Методий“, където прави нов опит, този път успешен.
	„Пътуване през спомени“ е книга първа от поредицата „Истории от Последното измерение“ излиза през 2013 г.

C>
	„Рано или късно познатите и непознатите ни вселени ще бъдат заличени… Ще дойде времето, когато всички съществуващи светове, ще загинат и повяхнат… Ще настъпи моментът, когато всяко едно измерение ще посрещне своето унищожение… И тогава ще остане само едно — Последното измерение…“
C$
	Скар е на път да се завърне напълно към спомените от предишния си живот. С всяко събрано късче от разпръснатото си минало воинът вижда докъде може да стигне човек, отдал се на слабостите си. Решен окончателно да се откъсне и противопостави на волята на Мрачния магьосник, контролиращ съществуването му, Скар трябва да премине през още няколко изпитания, преди окончателно да се изправи срещу апогея на своето себеунищожение. Полуживият мъж ясно осъзнава, че краят му е съвсем близо — затова започва да планира как да провали плановете на господаря си. И всичко това само за да възмезди пагубното си минало и да откупи поне частица от разядената си съвест.
	Отряд герои се отправя на пътешествие, чиято крайна цел е да изпробва магия, която може би е последният шанс на кралството да устои на ордите на Мрачния лорд. Самите герои постепенно осъзнават, че кралството, което трябва да защитават, дълбоко в сърцевината си е също толкова потънало в поквара и разпад, колкото и тези, желаещи да го унищожат.
