	Героят на Грег Рука Атикъс Кодиак в новия роман, посветен на него, се кани да се оттегли от опасната професия на наемен убиец, когато пътят му се сплита с „колежката“ Драма, една от Десетте. Атикъс и Драма (Алена) едва се спасяват от засада, устроена с цел да бъдат убити. Тогава Кодиак разбира, че спокойният живот, за който мечтае, е все още далече. Изведнъж двамата с Алена се оказват прицелната точка на масивно издирване. Пътуват от малко каспийско селце до места, близки до най-вътрешния кръг на Белия дом.
	Стават свидетели и последни съдници на корупцията, обхванала правителството на САЩ. Написан в типичния за Рука динамичен стил, Самоотбрана кара читателя да прелиства нетърпеливо всяка страница.
