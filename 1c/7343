C>
	„Ние сме това, на което се правим, така че да внимаваме на какво се правим.“
@	Кърт Вонегът
C$


	Имах живот, за какъвто други са готови да убиват.
	И някой го направи.
	Това му е лошото да си мъртъв, че не ти остава нищо, за което си струва да живееш. Край на целувките. Край на тайните. Край на клюките. Това стига напълно, за да убиеш едно момиче. Но аз съм на път да се сдобия с нещо, което никой друг не е постигал — ново превъплъщение, благодарение на Ема, изгубената ми сестра-близначка, която така и не успях да срещна.
	Сега Ема се мъчи да разбере какво е станало с мен. И единственият начин да си го представи е да бъде самата мен — да се вмъкне в предишния ми живот и да го заживее. Но дали ще схваща шегичките, които си разменях с най-добрите ми приятелки? Как ще накара гаджето ми да повярва, че тя е момичето, в което се е влюбил? Как ще се преструва на щастлива и безгрижна дъщеря, докато пожелава „лека нощ“ на родителите ми? И ще продължи ли да играе играта, дори когато осъзнае, че моят убиец следи всяка нейна стъпка?


	Сара Шепард, автор на сензационната поредица „Малки сладки лъжкини“ — бестселър №1 на Ню Йорк Таймс — се завръща с потресаваща нова серия за тайни, лъжи и убийствени намерения.
	Нека играта на лъжи да започне сега!
