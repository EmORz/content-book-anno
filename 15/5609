	Джоана и Джош живеят в красиво имение, отдадени на орхидеите си и на любовта си. Докато в идиличните им делници не се появява русокоса красавица и дните им се извиват в шеметния вихър на неочакваното и непредвидимото. По идея на Джоана тя трябва да построи необикновена изкуствена пещера. Но това е само претекст за появата й. Бавно умиращата Джоана е начертала грандиозен план — тя иска да остави след своята смърт на обичния си съпруг една достойна жена вместо себе си. И докато се създава чудното творение, сред болка, предателства и скръб лумва и една нова любов, приютена във вълшебната пещера, превърнала се в храм на съпружеската вярност и обич…
