	Бляскавият свят на филмовата индустрия и раздаването на наградите „Оскар“ са само фон на една вълнуваща човешка история.
	Лусинда Хънтър, известна авторка на филмови сценарии и популярна кинокритичка, е израснала в сянката на майка си — прочута филмова звезда. След като открива истината за загадъчния си баща, тя решава да се свърже с неговите родственици… и попада във водовъртежа на сложни семейни конфликти, подхранвани от събития в миналото.
	Ежедневието й е изпълнено и с грижи за малкия Джейсън, когото тя е взела под крилото си. Малчуганът проявява нетипични за възрастта си способности, започва да води рубрика за кинокритика под псевдонима Супербой и скоро става любимец на всички читатели.
	Неочаквано живота на Лусинда се появява ново предизвикателство — доктор Илай Картър. Тя се смущава от привличането, което изпитва към него, тъй като от деветнайсетгодишна не е имала връзка с мъж. Тъкмо когато започва да си мисли, че съдбата й дава нов шанс, настъпват трагичните събития, разтърсили цяла Америка. Но за любовта няма прегради.
