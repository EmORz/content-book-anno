	След осем години брак Ноел съобщава на своя съпруг Робърт ван Дорен, че го напуска. Богатият и властен съпруг не приема раздялата и след като успява публично да злепостави Ноел, отвлича единственото им дете. Тя се изправя пред планина от фалшиви доказателства, които сриват репутацията й на добър родител. С помощта на родителите си Ноел повежда битка да си върне дъщеричката. Малцина знаят, че съпругът й Робърт не е това, за което се представя. Скоро става ясно, че битката не е просто за родителските права, а за живота на любимите хора.
