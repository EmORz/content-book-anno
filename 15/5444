	Роуз Фиорело не притежава нищо друго, освен впечатляваща красота и изпепеляваща омраза към „Ротщайн Риълти“ — мегакомпанията, която смазва бизнеса на баща й. Възмездието изглежда напълно постижимо, когато среща наследника на фамилното богатство.
	Попи Алън живее като принцеса в дома на богатите си родители. Тя обаче жадува за тръпката на рокендрола, макар да знае, че са нужни талант и качества на звезда, за да достигнеш върха.
	Със своето наднормено тегло Дейзи Маркъм е лесна мишена за подигравките на съученичките си. Дейзи търси убежище в бляскавите любовни романи и започва да си мисли, че самата тя би могла да ги пише. Три млади жени, които споделят много повече от изгаряща амбиция и мечти за успех. Споделят тайна, която ще ги свърже по неподозиран начин.
