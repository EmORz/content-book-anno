	Всяка от тези книги съдържа разказ по един от филмите на любимия детски сериал, излъчван в повече от 30 страни по света. Заедно с костенурчето Франклин децата преживяват незабравими приключения, които правят детството вълшебно и им помагат да пораснат.
	Костенурчето Франклин е познато на децата от цял свят. Сюжетите на историите са почерпани от живота на децата, затова всяко дете лесно се идентифицира с героите и ситуациите в книгите. Всяка история носи ясно нравствено послание към децата, без да е назидателна. Съпреживявайки историите на Франклин, децата се учат да бъдат по-добри и да се справят с проблемите и трудностите в своя живот, а това им помага да израснат по-уверени и самостоятелни.
