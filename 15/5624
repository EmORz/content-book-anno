	Детектив Уин Гарано от щатската полиция на Масачузетс получава един от най-предизвикателните случаи в живота си — трябва да разследва смъртта на млада англичанка, убита преди повече от четиридесет години. Смятана за жертва на Бостънския удушвач, сляпата Джейни Бролън е била изнасилена и удушена през 1962 г. Без ДНК проби и с повърхностни полицейски доклади, този случай ще изиска Гарано да използва всичките си умения. Ще го накара да се рови в архивите, да прибягва до най-новите постижения в областта на криминалистиката и да влезе в сътрудничество със старши офицери от лондонския Ню Скотланд Ярд. А докато разравя смъртоносните тайни на миналото, неговата твърдоглава шефка Моник Ламонт излага живота и на двамата в опасност с жаждата си за власт и успех. Минало и настояще се сблъскват, напрежението расте с всяка страница…
