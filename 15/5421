	За баща си, Големия вожд Поухатан, тя е малка палавница — скъпата дъщеря, предопределена да се омъжи за могъщ воин от друго племе.
	За английските колонизатори в Джеймстаун тя е всичко, намиращо се между тях, глада и постоянната война с армиите на Поухатан.
	За аристократите от Лондон тя е принцеса Ребека, прочута красавица, довереница на лордове и драматурзи и пламенен защитник на своя народ.
	За Джон Смит от „Вирджиния Къмпани“ тя е най-голямата любов в живота му…
	_Покахонтас_
	Това е истинската история за една несломима жена, чиято любов и дух поставят мост между Стария и Новия свят и пленяват сърцето на един народ, разказана от Сюзън Донъл, пряк потомък на Покахонтас… Сага, на която не може да се устои.
