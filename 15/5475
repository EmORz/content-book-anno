	Рейчъл Кърби е световноизвестен компютърен гений, който контролира една от най-мощните мрежи в света и има достъп до взривоопасни данни… Обаче тя се страхува, че всичките й усилия са може би напразни, недостатъчни да спасят живота на сестра й, болна от рядка хронична болест.
	Рейчъл получава шифрована електронна поща, която ще промени живота й завинаги. На хиляди мили от нея, в дълбините на египетска гробница, археологът и търсач на съкровища Джон Травак е направил откритие, което може да спаси сестра й и да даде живот на отдавна забравена тайна.
	Рейчъл няма избор, освен да се съюзи с мистериозния Травак в трескаво обикаляне на земното кълбо, в което ще открият най-удивителното завещание, оставено от древна цивилизация.
