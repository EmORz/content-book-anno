	Повече от всичко на света Андреа Малоун — репортерка в кабелната телевизия — мечтае да работи в голяма телевизионна мрежа. Едно интервю със стария генерал Ратлиф, в неговото тексаско ранчо, би могло да я отведе към страстно желаната цел, особено ако тя разкрие тайната, която го е накарала да търси усамотение… Андреа е решена да пробие блокадата на неговия верен пазач — синът му Лайън. Но планът й заплашва всеки момент да предизвика истински конфликт между безпощадната репортерка, в каквато тя иска да се превърне — и пламенната, всеотдайна жена, каквато е по природа. Чарът на Лайън Ратлиф скоро ще се противопостави на нейните намерения и ще хвърли двамата във вихъра на подозрения, съмнения, измяна… и любов.
