	Даяна Фостър, издателка на списанието „Прекрасен живот“, е изоставена от годеника си. Въпреки, че няма желание да води светски живот, тя решава да присъства на Бала на бялата орхидея, за да опровергае злобните слухове по нейн адрес. Ала Даяна не подозира, че тази нощ ще се окаже съдбовна за нея. Коул Харисън, най-желаният мъж в Далас, получава ултиматум от властния си чичо — да се ожени или да загуби дял от семейния бизнес. Той се примирява с неизбежното, но решава, че бъдещата му съпруга трябва да бъде богата, поразително красива и жена с характер. Накратко — Даяна Фостър.
