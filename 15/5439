	С „Родена в грях“ Нора Робъртс завършва трилогията си за сестрите Конканън. Това е историята на Шанън. Шанън Бодайн е талантлива млада художничка в нюйоркска рекламна агенция. Но светът й се преобръща, когато малко преди смъртта на майка си научава, че истинският й баща е Том Конканън. За да уважи волята на покойната си майка, Шанън, макар и неохотно, заминава за графство Клар. Сърдечният прием на сестрите й, за чието съществуване дори не е подозирала, й помага да преодолее мъката и самотата. И да открие любовта на един необикновен мъж…
