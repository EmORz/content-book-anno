	Дрейк Слоун ревниво крие тайните на живота си. Лори също прикрива незаздравяла рана в своето минало, а настоящето е мъчителен опит да се спаси от непоносимата самота. Дженифър е прекрасното дългокосо момиченце, което може да се превърне в заложница на мъжа и жената, от които се нуждае повече от всичко на света…
	В луксозния дом на Дрейк в Ню Мексико, уединени сред зеленина и уют, тримата като че ли имат шанс да се превърнат в семейство, но… преди това всеки ще трябва да се освободи от най-дълбоките си страхове и да проправи път за най-силните трепети на сърцето — да се научи да обича.
