	Тя се завръща, за да открие стари тайни и нови страсти.
	Едва четиринайсетгодишна Фейт Девлин напуска градчето Прескът в Луизиана. Прогонена е от богатия чаровник Грей Руйяр, син на човека, с когото се предполага, че майка й е избягала.
	Минават дванайсет години и Фейт се завръща. Момичето, израснало в бедност и мизерия, вече е преуспяла делова жена. Обаче отново е нежелана в Прескът, а най-върлият й противник е Грей, който управлява семейния бизнес след изчезването на баща си. Сега той е най-влиятелният човек в града и повече не иска да чуе името Девлин. Само че щом погледне Фейт, винаги си представя как я люби. И все пак… немислимо е да я обича, защото възнамерява да я съсипе.
	А Фейт се бои, че любовта й към него — онази любов, която таи в сърцето си от детинство, ще попречи на новата й мисия — да разплете загадката от миналото.
	Любов и омраза се преплитат в този роман, изпълнен със страсти, горещи като нощите на Юга.
