	Тя продължи да чете на глас:
C>
	„Аманда се задължава да се премести в къщата. Разрешава й се да използва червената спалня за себе си и синята — за сина си. Забранява й се да влиза в бялата стая, освен ако не се омъжи.“
C$
	Аманда Седжуик е самотна майка и едва свързва двата края. За нищо на света не би се обърнала за помощ към състоятелния си баща; иска от него само обич, но така и не я получава. След смъртта му животът й се преобръща. Внезапно Аманда се превръща в богата наследница. Само че в завещанието на ексцентричния богаташ е заложен капан — тя е длъжна да спази наглед безсмислените условия, иначе губи всичко.
	Итън Блек е онзи, който ще следи за стриктното изпълнение на изискванията. Той се съгласява да изпълни последната воля на богаташа само защото му е задължен. Иначе до края на живота си не би стъпил в Ню Йорк — града, свързан с толкова болезнени спомени след трагичната смърт на бременната му жена. В задълженията му обаче не влиза влюбването в Аманда. Нито необходимостта да рискува живота си заради нея. А рискът е голям, защото някой я дебне… и часът на покушението неумолимо наближава.
