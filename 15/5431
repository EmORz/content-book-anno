	За амбициозната, делова Джулиет Трент най-важна е кариерата. Тя трябва да се утвърди, за да може един ден да открие собствена рекламна фирма. В напрегнатия трафик на нейния живот няма време за любов… Докато работата не я свързва с Карло Франкони, известен италиански майстор-готвач, с когото е на турне из Америка, за да рекламира новата му готварска книга. Карло е прочут с успехите си и в кухнята, и в спалнята. За него обаче любовта е като едно завъртане с въртележка — забавляваш се, после музиката спира и слизаш. Ала той никога не е срещал жена, която да накара сърцето му да трепне. И когато среща Джулиет, му се иска въртележката никога да не спира…
