	„Синеокият дявол“ е завладяващата романтична история на чаровния, избухлив и опасен Харди Кейтс, амбициран на всяка цена да продължи своята лична война с милиардерския клан Травис. Мечтата за отмъщение го тласка към безразсъдни рискове… Но както винаги се случва в живота, и най-подготвеният не подозира какво питие ще му забърка Съдбата.


	Сватбено парти, шампанско, коктейли, шум и смях, размяна на горещи погледи и светски клюки — всичко това не успокоява Хейвън, непокорната дъщеря на стария Чърчил Травис. Как да поднесе на властния си баща новината, че иска да се омъжи за Ник, момче от скромно семейство? И то навръх сватбата на брат си с Либърти — красивата Пепеляшка от фургоните? Объркана и замаяна, Хейвън бяга от шумотевицата в избата на имението и е приятно изненадана да съзре там силуета на любимия си… В случайното си усамотение двамата се разгорещяват все повече, Хейвън е пияна от желание и готова да счупи всички забрани, когато тръпка на студен ужас я разтърсва.
	— Ник?! — пита тя, когато я пронизва погледът на две дяволски сини очи, а един дрезгав от страст глас произнася с усмивка:
	— Кой е Ник?


	Харди може да е бил безскрупулен негодник, но сега се опитва да изчисти реномето си. Той търси идеалната светска съпруга, каквато Хейвън никога не би могла да бъде. Тя, на свой ред, веднъж опарена жестоко от любовта, се зарича да стои далеч от секси непрокопсаника. Но само за да открие, че най-трудното нещо в живота й е да устои на съблазънта на синеокия дявол… Особено когато в надигащата се беда ще трябва — иска или не — да разчита за спасението си единствено на него.
