	Лято в Манхатън… Елизабет все още се вълнува от ролята си на младоженка, а сестра й Даяна пътешества и търси приключения в чужбина. На бял свят излизат изненадващи детайли за минали събития и сестрите Холанд започват да се чудят каква цена ще трябва да платят за бляскавия си живот.
	В живота на Каролина Брод, най-новата любимка на Манхатън, също нахлуват сенки от миналото, които заплашват бъдещето й.
	Пенелопи Скунмейкър отново е обсебена от манията да стане кралица на Манхатън. Дали това няма да засенчи семейния живот с така жадувания мъж? В стремежа си пък да избяга от своя брак без любов, Хенри Скунмейкър отива на война, за да открие, че понякога да се бориш за любовта си може да се окаже изгубена кауза.
	В драматичната развръзка на хитовата поредица „Живот на върха“ най-ярките представители на бляскавото нюйоркско общество продължават да преследват мечтите си и да предизвикват съдбата. И докато всички с интерес наблюдават какво се случва с богатите и известните в Манхатън, един въпрос продължава да търси отговор: дали звездата им ще угасне, или ще засвети още по-ярко?
