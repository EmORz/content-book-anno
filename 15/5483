	Пътят на красивата и интелигентна директорка на изложбата за скъпоценни предмети „Загадки от миналото“ Морган Уест неочаквано се пресича с този на тайнствения Куин. Неуловимият крадец на бижута, чието име кара всички колекционери да треперят от страх, я уверява, че сега сътрудничи на Интерпол за залавянето на друг известен престъпник, хвърлил око на колекцията. Макар да се опасява, че Куин я ухажва с користни подбуди, тя се чувства привлечена от обаятелния млад мъж. С риск за живота си Морган се опитва да се добере до истината. Ще успее ли обаче да открие тайната на Куин.
