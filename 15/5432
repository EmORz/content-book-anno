	Представете си изненадата на Нейтън Пауъл, когато се прибира у дома и открива във ваната си непозната красавица, обкичена с екзотични бижута! Консервативният архитект любезно й предлага да се облече, като се старае да не обръща внимание, че тя е най-привлекателната и интригуваща жена, която е срещал. За Джаки животът е едно великолепно приключение. И когато невероятният герой от романа, който пише, се изправя пред нея от кръв и плът, тя е убедена, че Нейтън е мъжът на мечтите й. Най-лесното е да се влюби в него. Най-трудното предстои — да го накара да отвърне на чувствата й…
