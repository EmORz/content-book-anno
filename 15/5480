	В една дъждовна нощ инцидент преобръща живота на Дебора Монро и шестнайсетгодишната й дъщеря — Грейс. Момичето блъска пешеходец, изскочил изневиделица пред автомобила. Раненият мъж е учителят по история на Грейс. Дебора веднага решава да поеме вината за случилото се.
	Изречената лъжа превръща живота на семейството в ад. Дебора трябва да се справи с напрегнатото си ежедневие на семеен лекар и самотен родител. Измъчвана от чувство за вина, дъщеря й се затваря в себе си. Тайната между Дебора и Грейс заплашва да разруши не само силната връзка между майка и дъщеря, но и застрашава отношенията между всички членове на семейството.
	Когато раненият мъж умира в болницата, доктор Монро се изправя пред реалната опасност да се сбъднат най-лошите й страхове.
