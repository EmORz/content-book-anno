	Костенурчето Франклин е познато на децата от цял свят. От книгите за него са продадени стотици милиони екземпляри и е заснет телевизионен сериал. Сюжетите на историите са почерпани от живота на децата, затова всяко дете лесно се идентифицира с героите и ситуациите в книгите. Всяка история носи ясно нравствено послание към децата, без да е назидателна. Съпреживявайки историите на Франклин, децата се учат да бъдат по-добри и да се справят с проблемите и трудностите в своя живот, а това им помага да израснат по-уверени и самостоятелни. Великолепно разказаните истории са и великолепно илюстрирани и превръщат книгите за Франклин в истински другар и верен спътник на децата в израстването им.
