	Ужасът на онази нощ завинаги е запечатан в съзнанието на Мат Хънтър — нощта, когато той наивно се опитва да разтърве двама побойници и неволно убива единия. Мат е едва 20-годишен и си е платил за грешката с четири години в затвора, откъдето е излязъл с твърдото решение никога повече да не влиза там. Тринайсет години по-късно животът му най-сетне започва да си влиза в релсите — има добра работа, бременна жена, която боготвори, предстои му да сключи сделка за къщата на техните мечти… Тогава получава по мобилния си телефон компрометиращ видеоклип на любимата жена с чернокос непознат. И преди да успее да разбере какво става, вече бяга от закона — от ченгето, с когото като деца са били добри приятели, и от млада инспекторка, която разследва странната смърт на монахиня със силиконови подплънки.
