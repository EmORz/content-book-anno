	Коя е Алисън Хопкинс? Остроумна, самоиронична и леко невротична 32-годишна журналистка с пуританско възпитание, която живее в щастлива хармония с приятеля си Том. Въпреки предупрежденията, че красивата външност на Том ще й донесе неприятности, тя дори не подозира, че може да бъде изоставена след делово обаждане от уличен автомат… Съвземайки се от удара, Алисън прегръща новата си свобода и тръгва към развенчаването на сладко-горчивия мираж, наречен „Голямата любов“. И това е по-вълнуващата част от историята на Алисън — една героиня на Джейн Остин, озовала се на страниците на модерен женски роман.
