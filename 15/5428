	__Срещата__
	Лунна нощ. Едно малко момиче тайно напуска дома си, за да се срещне със своята приятелка на тяхното място в блатото. Но Тори, пребита от фанатичния си баща, не успява да отиде на срещата. Нечия сянка се промъква, нахвърля се и убива приятелката й Хоуп. Убива надеждата.
	__След осемнадесет години__
	Тори се завръща в градчето от нейното детство, за да се изправи лице в лице със спомена, за да опита да открие тайнствения убиец, отнел живота на най-скъпата й приятелка. Тори притежава особена дарба, заради която баща й я малтретира, защото не може да приеме, че дъщеря му вижда неща, невидими за обикновените хора. Тази свръхсетивност белязва живота на младата жена, тя е причина да бъде така различна и често отхвърляна от другите. Нейната чувствителност, необикновена красота и духовна сила привличат Кейд Лавил, по-големия брат на мъртвата й приятелка, и между тях пламва искрата на истинско чувство. Но сенките от миналото тегнат. Тори отново вижда убиеца да убива, веднъж и втори, и трети път. Но все не успява да види лицето му. Усеща, че тя е следващата набелязана жертва…
