	Влюбване не влиза в плановете на Нора Грейс. Тя не си пада по момчетата от нейното училище, без значение колко упорито най-добрата й приятелка Ви я тласка към тях. Не ги харесва… докато не се появява Пач. С безгрижната си усмивка и с поглед, който сякаш прониква в нея, Пач привлича Нора към себе си и… към нейната по-добра съдба. Или присъда?
	Но след ужасяваща серия от неочаквани срещи, Нора не е сигурна на кого може да вярва. Пач се оказва винаги там, където е тя, и сякаш знае за нея повече, отколкото най-близките й приятели. Тя не може да реши дали да не се хвърли в обятията му, или е по-добре да бяга и да се крие. И когато се опитва да потърси някои отговори, тя открива истина, много по-обезпокояваща от всичко, което Пач върши с чувствата й.
	Без да подозира, Нора е въвлечена в епицентъра на вечната битка между безсмъртните и падналите ангели — и когато се налага да вземе страна, погрешният избор може да й струва живота.
	Понякога се налага да се отречеш от любовта си, за да я запазиш… на всяка цена.
	Мрачен и тайнствен…
	Красив и млад завинаги.
	Той е един от падналите…
	Нора дори не подозира, че училището може да бъде толкова опасно…
	Тя си пада… по падналия.
	И вече е твърде късно. Един от двамата ще изиграе абсолютното жертвоприношение.
	Потъпкана клетва.
	Паднал ангел.
	Забранена любов…
