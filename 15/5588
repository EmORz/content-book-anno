	Младата студентка по право Клои Ларсън я очаква бляскаво бъдеще, но перспективите й са помрачени завинаги, когато психопат с маска на клоун прониква в апартамента й и я изнасилва и измъчва почти до смърт. Тя оцелява физически, но по-страшни са психическите травми. Клои решава да скъса с миналото си и заживява под нова самоличност. Дванайсет години по-късно тя е помощник главен прокурор в Маями. Променила е името и външността си до неузнаваемост, но не е забравила. При случайна пътна проверка е заловен мъж, заподозрян в редица убийства на млади жени, докато превозва в багажника си трупа на поредната си жертва. Делото му е поверено на Клои, но когато заподозреният се изправя за пръв път пред нея в съда, тя изведнъж разпознава в него своя насилник. Какво става, когато жертвата се превръща в съдник?
