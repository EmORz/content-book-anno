	Хиацинт и Джералд са идеалното семейство. Изисканата художничка и амбициозният пластичен хирург имат две прекрасни деца и уютен дом. Заобиколено от грижовни роднини и добри приятели, младото семейство живее спокойно и щастливо.
	С времето обаче, двамата съпрузи се отчуждават и скоро до Хиацинт достигат слухове за изневерите на Джералд. В пристъп на ярост младата жена неволно подпалва клиниката на съпруга си, а при гасенето на огъня загива пожарникар. Трагедията дава в ръцете на Джералд мощно оръжие: изнудването. Мълчанието му ще струва много скъпо на Хиацинт. Тя трябва да се откаже от попечителство върху децата си и те да заминат да живеят с баща си в друг щат.
	Останала сама в огромната къща, младата жена стига до дъното на отчаянието и безизходицата. Пазейки дълбоко в себе си тайната за случилото се в нощта на пожара, тя ще трябва да продължи напред. Може ли една жена, загубила всичко, да стъпи отново на крака? Знае ли дори самата Хиацинт какво точно се е случило във фаталната нощ?
