	Кой е чаровният Уилям Тадиешки? Изпечен мошеник или истински професионалист от Уолстрийт? Кандидатурата му за длъжността аналитик в лондонската Ойстрав Банк смущава младата и амбициозна Линдзи, която е шеф на инвестиционния отдел. Въпреки съмненията си, тя е принудена да назначи Уилям в своя екип. И само след няколко седмици се упреква, че е пренебрегнала първите си впечатления, защото някой рови в компютъра й и парите мистериозно изчезват от сметките на клиентите. А за Линдзи тези пари са мечтите на хората, които се надяват, че един ден ще се пенсионират спокойно или ще предприемат околосветско пътешествие. Линдзи се впуска в тайно разследване и анонимните заплахи не закъсняват.
	Ужасни заплахи, които грозят живота на четиригодишната й дъщеричка. Независимо от дебнещата опасност Линдзи не се отказва от пътя към истината. Път, споделен от една неочаквана и изпепеляваща любов.
