	Пени Джордан е родена в Престън, графство Ланкашър, Англия. Постоянно имала проблеми в училище, защото не можела да спре да мечтае по време на уроците; била страстна читателка на романси и тайно пишела.
	Днес е най-популярната авторка на съвременни романси. Нейните книги веднага се превръщат в бестселъри в Англия, Съединените щати и по цял свят. В България „Арлекин“ издаде чудесния й роман „Неугасваща страст“. Пени е омъжена и живее в красива къща от четиринадесети век в графство Чешър. През юни 1989 г. корпорация „Арлекин“ отпразнува своя 40-годишен юбилей, като в един и същи ден издаде романа на Пени Джордан „Наказание целувка“ в 100 страни на 19 езика и така влезе в книгата на рекордите „Гинес“. Издателство „Арлекин България“ ви предлага този прочут романс.
