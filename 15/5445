	Трийсет и две годишната Анна Браун се счита за твърде висока и твърде пищна. Разминава се с общоприетите критерии за красота, затова никак не е изненадана, че приятелят й я напуска. Параноичната й шефка непрекъснато й натяква, че е на най-ниското стъпало в продуцентската компания. У дома Анна се чувства като слон до миниатюрните си съквартирантки — манекенки. Но когато в ръцете й попада обещаващ сценарий за касов хит и когато богат английски наследник я избира за своя годеница, тя съзира своя златен шанс. А щом и най-успелият британски режисьор проявява еднакъв интерес и към сценария, и към нея, в живота й най-неочаквано нахлува вихър от емоции и събития…
