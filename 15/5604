	__Миналото няма да те остави да забравиш…__
	Писателката Кари Маклелънд посещава руините на замъка Слейнс в Шотландия, за да събере материали за новата си книга, но се оказва неподготвена за магнетичното му привличане. Омагьосана от суровия шотландски пейзаж, тя наема стара каменна къща близо до обрулените от времето руини и решава да използва замъка за сцена на събитията в романа. В образа на главната героиня Кари пресъздава далечната си прабаба София Патерсън.
	Когато започва да проучва историческите факти за книгата, тя разбира, че пише историята точно както наистина се е случила — без преди това изобщо да я е познавала. Кари осъзнава, че е наследила спомените на далечната си прабаба, които я превръщат в единствения жив човек, който знае истината за случилото се преди много години — опасно познание, което може да я унищожи.
