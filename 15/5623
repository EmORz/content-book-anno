	Рийв Сорел, блестяща дама от висшето общество, е пристигнала в малкото градче, за да търси отговори на стара семейна история, да разбере дали Джаси Талбът е действително нейна сестра, да открие кои са техните родители. Да получи един отговор — кой преди тридесет години я е захвърлил и защо. А около града се вихри сериен убиец.
	Докато той сее смърт наоколо, Рийв се обръща към шериф Бътлър да й помогне да разнищи смъртоносните тайни за миналото си. Някой ще направи опит да я спре, някой, който иска да поправи грешки от преди тридесет години, по-коварен, отколкото тя си мисли, по-близо, отколкото си представя. И само шерифът може да й помогне, само в неговите обятия тя ще може да намери и сигурност, и обич. Една изстрадана обич…
