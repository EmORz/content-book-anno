	Джули беше на негова страна, когато целият свят го беше белязал като престъпник, беше го желала, когато нямаше какво да й предложи, беше го научила да прощава.
	На осемнайсет години на път за Лос Анжелис се беше заклел никога да не се обръща назад и никога да се пита какъв ли би бил животът му. И все пак сега, вече закоравял от всичко, което беше извършил и преживял, той се вгледа в Джули Матисън и се замисли. Щеше ли тя да го предпази от самия него, да го научи да прощава, да смекчи сърцето му, да запълни живота му? Щеше ли да открие пред него по-важни и по-обещаващи цели от преследването на власт, пари и признание, които осмисляха живота му? Щеше ли да му дари нещо по-трайно от мимолетното физическо удоволствие?
	Джули е сираче, обградено с любов от съпрузите, които са я осиновили. Минават години и тя вече е красива млада жена, уважавана преподавателка в малко тексаско градче. Джули се е зарекла да се отплати на осиновителите си за добротата и любовта, с която са я дарили — нищо и никой няма да разруши съвършения й живот.
	Закари Бенедикт е прочут филмов актьор и режисьор, чиято кариера е съсипана, след като го обвиняват в убийството на невярната му съпруга. Като по чудо той успява да избяга от затвора, похищава Джули и я принуждава да го закара до планинското му убежище в Колорадо.
	Тя го ненавижда и се страхува от него, ала интуицията й подсказва, че този човек е невинен. Той е циничен и недоверчив към всички жени, но не може да устои на привличането към нея.
	Страстта ще ги грабне в огнената си прегръдка, но пътуването към взаимното доверие и доказването на невинността на Зак тепърва започва…
