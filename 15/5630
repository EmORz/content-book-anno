	„Булевардът на залеза“, „Дамски гамбит“, „Табу“ и „Кутията на пандора“ издигнаха американската писателка Елизабет Гейдж до върховете на престижната класация на „Ню Йорк Таймс“ за най-купувани и четени книги. Нейните романи отключват врати към недостъпни светове, където страстта и амбицията се сливат в едно, а любовта е награда, до която могат да се домогнат само шепа галеници на съдбата. В най-новия си роман „Интимно“ Гейдж ни въвлича в преплетените жизнени пътища на трима незабравими герои, чиито тайни, грехове и необуздани апетити тя вещо рисува на фона на интригите в големия бизнес и властта.
