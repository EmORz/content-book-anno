	В малко градче в Блу Ридж Маунтинс преди много години се е случила трагедия, която е останала неразгадана. В един горещ юлски следобед, по време на изкопни работи в местността Антиетам Крийк кофата на багера случайно загребва заедно с пръстта и човешки череп на пет хиляди години. Откритието привлича вниманието на обществеността и е причина за противоречиви мнения.
	То променя по най-неочакван начин и живота на една жена…
	Коли Дънбрук е археолог и знае много за миналото. Но нейното собствено минало е поставено под въпрос. Когато се присъединява към разкопките в Антиетам Крийк, тя се сблъсква с непредвидени опасности. Облаците на неочаквана смърт и нещастия надвисват над проекта, а в градчето плъзват слухове за проклятието, което тегне над мястото. Коли се сблъсква и със собствената си страст, която е не по-малко опасна, когато към проекта се присъединява нейният бивш съпруг — антропологът Джейк. А когато и една непозната жена я посещава и твърди, че знае нещо за нейното привилегировано детство в Бостън, възникват много сензационни и неудобни въпроси относно самоличността й…
