	_Миналото:_
	В малко канадско градче осемгодишната Темперанс и потайно момиче на име Еванджелин поставят началото на едно истинско приятелство.
	Четири години по-късно Еванджелин изчезва, а леля й отказва да обясни защо, със странното оправдание: „Сега те са опасни“.
	_Настоящето:_
	В река Де Прери витлото на една лодка закача неидентифициран труп. На брега в Дорвал е изхвърлено мъртво момиче с неизвестна самоличност. В река Лак де дьо Монтан изплуват нечии тленни останки…
	Натоварена със задачата да разкрие тайните, които крият костите на жертвите, Темпи няма представа, че този път пътуването й към истината изненадващо ще я отведе към нейното минало и към безследно изчезналата й приятелка Еванджелин.


	Кати Райкс е автор на бестселър-поредицата „Кости“, преведена на над 30 езика. Тя е професор по антропология в университета в Северна Каролина, работи в Научната лаборатория по съдебна медицина, членува в борда на директорите на Академията по съдебна медицина и е режисьор на телевизионния сериал „Кости“, отличен с „ЕМИ“ през 2009 година.
	В сравнение с романтичните фантазии на повечето западни криминални трилър „майстори“ книгите на Кати Райкс се отличават с реалните техники на действие, истинските методи и съвременната апаратура, съпътстващи всяко разследване.
	Интригуващият й стил на писане и феноменалният успех на книгите й са резултат от отличната й подготовка и дългогодишния й опит в сферата на медицинската антропология.
