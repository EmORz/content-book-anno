	Брайън Мичъл и Шейд Колби са известни фотографи. Когато получават задачата да направят фото-есе за едно американско лято, и двамата не са във възторг, че трябва да работят и живеят заедно цяло лято. Ала като професионалисти са запалени от идеята и стигат до съгласие, че ще се понасят, ако не се харесват, а ако изпитват привличане, правило номер едно е „никакви усложнения“. През горещите летни месеци пътуват от щат в щат, опознават огромната страна… И себе си. Ще може ли накрая всеки от тях да поеме по пътя си и да се върне към собствения си живот без другия?
