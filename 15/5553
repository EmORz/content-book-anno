	Кое обичат децата повече — играта или приказките?
	В тази единствена по рода си детска книга играта и приказката си подават лапички и заедно отиват на едно голямо приключение!
	Развийте фантазията на своето дете с близо сто начина да прочетете тази приказка-игра! Помогнете му да разбере как неговите избори променят неговата реалност с двадесет възможни края!
	А реалността лесно може да бъде приказка в този уникален експеримент на българския автор Никола Райков. Издаван и награждаван за научнофантастичните си разкази, фентъзи с български фолклорни мотиви, антиутопия и филмов сценарий, това е неговият дебют с детска приказка-игра, написана за тригодишния му син.
	Луксозното издание с илюстрации на художници от цял свят ще помогне на вашето малко таласъмче да преоткрива ежедневно света на въображението.
	Ако обичате Мечо Пух, Приключенията на Лиско и Алиса, то лесно ще се влюбите в тази книжка!
