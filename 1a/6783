	Воините на Посейдон напускат Атлантида с една цел — да спасят света на хората от ужасяващо зло. Техният водач е Вен, който служи като Отмъщението на краля, избран по рождено право и доказал се в битка. Никой не може да го победи… освен може би една необикновена човешка жена.
	Воинът…
	Чувството за дълг изпълва мислите на Вен. Той трябва да служи като връзка на хората с атлантите във войната срещу вампирите. Неговото оръжие е мечът, а не дипломацията. Но когато е на мисия, за да открие „Сърцето на нереидата“ — рубин с безмерна сила — ще му е нужна всяка частица самоконтрол, която притежава, за да устои на силния копнеж към красивата вещица, избрана да работи с него.
	И вещицата…
	Сърцето на Ерин е изпълнено с желание за мъст. Тя живее единствено за шанса да отмъсти на онези, които са убили семейството й. Сега Ерин ще трябва да се съюзи с легендарния атлантски воин, чието тъмно желание заплашва да срине всички бариери, които е издигнала пред чувствата… и сърцето си. Уловени в капана на променящите се съюзи, колко дълго ще могат Вен и Ерин да устоят на пробудената страст помежду им?
C>
	„Ако обичате в книгата, която четете, да има ускоряващ пулса екшън и спираща дъха романтика, «Пробуждането на Атлантида» е заглавието, което търсите! В най-новия роман от тази страхотна паранормална поредица, Алиса Дей показва един различен секси поглед върху магьосничеството. Воините и вещиците никога досега не са били толкова страхотни!“
@	Тереза Медейрос, автор на бестселъри на „Ню Йорк Таймс“
C$
C>
	„Представата, която Алиса Дей ни дава за Атлантида, е меко казано невероятна — нейните сексапилни и смели персонажи, ме карат да искам още! Обожавам сложния свят, който е създала!“
@	Алексис Морган, национален бестселъров автор
C$
C>
	„Легендата оживява. Превъзходният писателски стил на Алиса Дей, очарователните герои и завладяващата история, която не ти дава мира, докато не я прочетеш до край, съживяват легендата за Атлантида. Нямам търпение за следващата книга!“
@	Колби Ходж, автор носител на награда
C$
