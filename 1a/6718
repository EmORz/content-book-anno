	Как е възможно една малка лъжа да забърка Медоу Зарвас в такива големи неприятности?
	Естествено, Девлин Фицуилям я спипва в момента, когато тя нахлува с взлом в имението му, за да открадне безценна картина. А Медоу, в изблик на паника и отчаяние му казва, че има амнезия и няма представа как и защо се е озовала там…
	Обаче какво е изумлението й, когато Фицуилям с опасна усмивка й припомня, че тя е… неговата съпруга и няма за какво да се тревожи — той ще й помогне да оправят нещата.
	Когато собственият коварен план на Девлин става ясен, Медоу се оказва забъркана в една измамна игра с много високи залози. Тя не смее да отклони поглед от него (пък и не иска…), докато осъзнава, че опасността тепърва се задава.
	И трети играч се включва в играта, опитвайки се да убие и двамата…
