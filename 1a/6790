	Юсуф Халифа от полицията в Луксор и твърдоглавият йерусалимски детектив Ариех Бен Рои, герои от бестселъра на Зюсман „Последната тайна на Дома Господен“, отново се срещат в експлозивния нов трилър, съчетаващ упорито полицейско разследване и мъчителна археологическа загадка…
	Журналистка е брутално убита в арменската катедрала в Йерусалим и детектив Ариех Бен Рои се заема да открие убиеца. Една от оскъдните следи като че ли не пасва с разследването — връзка със стар случай с изчезнал човек в Египет. Озадачен, Бен Рои се обръща за помощ към стария си приятел и съперник Юсуф Халифа от полицията в Луксор.
	Макар и изтерзан от лични проблеми и погълнат от друг случай с мистериозно отровени кладенци в Източната пустиня, Халифа се съгласява да помогне на приятеля си.
	Онова, което открива, ще промени завинаги живота и на двамата.
	Двете разследвания се преплитат и детективите са въвлечени все по-дълбоко в зловеща мрежа от насилие, тормоз, корпоративни престъпления и антикапиталистически терористични групи. А в сърцето на тази мрежа се намира Лабиринтът — древна загадка отпреди три хилядолетия, която вече е взела живота на двама души, а скоро ще отнеме и още…
