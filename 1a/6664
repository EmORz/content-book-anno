	Ню Йорк е изтръпнал от ужас. Сериен убиец покосява една след друга своите жертви. Те винаги са жени, с които той се саморазправя по изключително варварски начин. На Ив Далас, най-доброто нюйоркско ченге, е възложено да разследва жестоките убийства. Много бързо тя разкрива, че серийният убиец подражава на прочути престъпници от миналия век като Джак Изкормвача и Бостънския удушвач. Следите я отвеждат към богати и уважавани от обществото мъже. Това затруднява следствието, но Ив Далас, с помощта на Рурк, своя баснословно богат и обожаван от нея съпруг, както винаги успява да разплете своя пореден случай.