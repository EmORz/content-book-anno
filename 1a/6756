	Детектив Робърт Хънтър отново е по петите на опасен и изобретателен престъпник…
	В Лос Анджелис е открито обезглавено тяло на мъж. На гърдите му е изписана цифрата 3. Първоначално детективът е убеден, че става дума за ритуално убийство.
	Но броят на жертвите расте. И всеки е умрял от това, от което се е страхувал най-много. Сякаш някой буквално е сбъднал най-големите им кошмари…
	От къде убиецът черпи информация? Какво свързва на пръв поглед случайните жертви?
	Хънтър се впуска в преследване на трудно уловим престъпник, който умее да разгадава мислите на противника. Убиец, който усеща страховете на другите. Убиец, който няма да спре, докато не постигне целите си. Може ли Робърт Хънтър да го спре?
	След световния успех на „Хамелеонът се завръща“ Крис Картър представя новия си първокласен трилър, съчетаващ в едно динамиката на Конъли и гениалния престъпник на Дивър. Истинско предизвикателство за почитателите на жанра!
	Знам какво те плаши до смърт…
