	„Няма да има оцелели“ — сигурна е детектив Сонора Блеър, когато с партньора й Сам прекрачват прага на една типична къща от предградията и се озовават пред кошмарна гледка: цяло едно семейство е станало жертва на дивата ярост на жесток убиец. Сонора успява да открие майката, свита под леглото, умираща, и едва чува последните й думи: „Ангелът дойде“. Четирийсет и осем часа по-късно колегите на Сонора вкарват в затвора двама заподозрени — всички са убедени, че нечовешкото престъпление е разкрито. Всички, освен Сонора — тя е сигурна, че в онази къща е имало и трети човек. И независимо дали този „Ангел“ е убиец или спасител, тя е решена да го открие и да му даде заслуженото…
