	„Факторът Айнщайн“ освобождава умствени способности, които човек обикновено не знае, че притежава. Изпробвах техниките в книгата и те веднага свършиха работа. Невероятно е!
@	Дънкан Максуел Андерсън, главен редактор на списание „Съксес“

	Новите изследвания показват, че постиженията на великите творци се дължат по-скоро на трениран ум, отколкото на генетично превъзходство. Вие можете да се научите да тренирате ума си и да подобрите устойчивостта на паметта си, коефициента си на интелигентност и способността си за учене.
	В тази книга се описват техниките, чрез които вашият ум ще стане по-остър, вашата памет по-услужлива, а интелигентността ви — по-висока. Като прилагате тези техники, ще откриете, че можете:
	• да подобрите паметта си
	• да четете и учите по-бързо
	• да разрешавате проблеми
	• да получавате по-високи оценки на тестове
	• да си изградите самоуважение
	• да се задълбочавате в работата си
	• да увеличите интелигентността си

	Уин Уенджър е доктор по философия и води курсове и семинари в големи университети и корпорации. Автор е на книгите „Как да увеличим интелигентността си“ и „Отвъд преподаването и ученето“.
	Ричард По е журналист и автор на книги за самоусъвършенстване на личността. Бил е редактор в списание „Съксес“, в „Ийст Вилидж Ай“ и репортер във вестник „Ню Йорк Поуст“.
