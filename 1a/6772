	Как би се чувствал, ако майка ти е починала при странни обстоятелства, баща ти изчезва по време на мистериозен инцидент в сърцето на Британския музей, английската полиция третира теб и родителите ти като терористи, а ти си само на четиринадесет?
	Какво би направил, ако в живота ти изведнъж се появи един чичо, който сякаш има свръхестествени способности, и ти разкрие неподозирани тайни за произхода на семейството ти?
	Това са само част от проблемите, които връхлитат Сейди и Картър по време на зимните празници. Докато целият свят се старае да навакса с подаръците, двете хлапета имат много по-важна задача — да оцелеят.

	* * *

	— _Вечерта, когато майка ви загина тук, при Иглата… — подхвана татко._
	_Най-неочаквано крайбрежната улица се озари от светлина. Обърнах се и, почти заслепен, зърнах само за миг два силуета: висок блед мъж с раздвоена брада, облечен в светла на цвят мантия, и момиче с медна кожа в тъмносиня дреха и със забрадка на главата — облекло, каквото съм виждал стотици пъти в Египет. Двамата просто стояха един до друг на пет-шест метра и ни наблюдаваха. После светлината угасна. Силуетите се замъглиха и се стопиха. Когато очите ми свикнаха отново с мрака, тях вече ги нямаше._

	* * *

	След безкомпромисния успех на петте книги от световния бестселър „Пърси Джаксън и боговете на Олимп“ Рик Риърдън се завръща с нова, спираща дъха, поредица — „Хрониките на Кейн“, в която оживява светът на древноегипетските богове. През изминалата година първата книга от нея — „Червената пирамида“ — успя да завладее класациите за детски книги в дванайсет страни, утвърждавайки още веднъж Риърдън като един от любимите съвременни автори на детско фентъзи.
