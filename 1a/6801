	Тайнствената история на три поколения жени и тяхното дълго пътуване към истината.


	__Изгубено дете…__
	В навечерието на Първата световна война на борда на кораб за Австралия пътува изоставено момиченце. Тайнствена жена, наричана Писателката, е обещала да се грижи за детето, но изчезва безследно.
	__Жестока тайна…__
	В деня на своето пълнолетие Нел О’Конър узнава тайна, която обръща живота й с хастара навън. Няколко десетилетия по-късно тя предприема дълго пътуване към истината, което я отвежда на ветровития бряг на Корнуол в загадъчното и красиво имение Блакхърст, някога принадлежало на аристократичния род Монтраше.
	__Интригуващо наследство…__
	След смъртта на баба си Нел, Касандра получава неочаквано наследство. Клиф Котидж и неговата забравена градина са печално известни сред местните хора със своите тайни и злата съдба на благородния род Монтраше и на тяхната повереница Елайза Мейкпийс, авторка на тъжни викториански приказки.
	__Пътуване към себе си…__
	В Клиф Котидж Касандра най-сетне ще разбули истината за семейната история и ще реши стогодишната загадка, свързана с едно изгубено дете. Водена от силни и дълбоки чувства, тя ще опознае своите предци, и ще се освободи от товара на трудното минало и ще поеме уверена и освободена към бъдещето.
