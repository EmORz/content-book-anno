	Красотата на Виктория Ван Хорн не може да й осигури онова, което желае най-силно — да докаже, че не отстъпва на нито един мъж от света на баща си — свят на власт и привилегии. Съдбата й предоставя тази възможност. Баща й вече го няма. Тя наследява огромната му корпорация и положението му на най-влиятелния финансист в Ню Йорк.
	Неочаквано обаче се оказва, че империята й е на прага на банкрута и тя е в смъртна опасност. Собственият й брат се опълчва срещу нея. Много са мъжете, които искат да я прелъстят и унищожат. Всички те обитават един сложен и рискован свят, в който властта и корупцията са вкопчени в недостойна прегръдка. Виктория Ван Хорн трябва да докаже, че е достойна дъщеря на баща си.
