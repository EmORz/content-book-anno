	__Някои тайни са потресаващи…__
	Когато годеникът на Айви Седжуик избягва от църквата в деня на венчавката им, тя не може да повярва какво й се е случило. Та нали Деклан я обича? Тираничният й баща, с когото тя е разделена и когото почти не познава, твърдо се е противопоставял на брака й, без да й обясни причината. Айви не знае какво да мисли… докато Грифин Фарго от отдел „Убийства“ й обяснява, че Деклан е измамник, който се представя под различни измислени имена и има куп други „годеници“, чиито пари смята да присвои.
	__Други тайни са смъртоносни…__
	Задължението да съобщи на Айви невероятната новина е крайно неприятно за Грифин, но само тя може да му помогне да издири Деклан, преди измамникът да впримчи следващата си жертва. Лошото обаче е, че той е влюбен в Айви. И му е още по-трудно да бди над нея, особено след като уликите ги отвеждат към нови заподозрени. Опасностите дебнат отвсякъде. Единственото желание на Грифин е да приключи случая и да убеди Айви, че сърцето й му принадлежи.
