	Змеят на Хаоса — Апоп — е възвърнал силите си и след три дни ще погълне слънцето и ще потопи земята във вечен мрак. Задачата на Картър и Сейди Кейн да го спрат изглежда непосилна — някои номове са напълно унищожени, магьосниците са разединени и не всички богове се чувстват достатъчно силни, за да влязат в битка със Змея. На фона на неравната борба се откроява една-единствена възможност Апоп да бъде победен. Но за да я използват, Картър и Сейди ще трябва да се съюзят с напълно откачил призрак, който е напът да бъде осъден от Озирис за най-тежките престъпления, извършвани някога…

	* * *

	Пръв съвет, ако сте решили да се сражавате с великански змей на Хаоса: не го правете.
	Дори с ескадрон от богове и магьосници като тил това не е от битките, които има вероятност да спечелите. Проумях го, когато започнахме да настъпваме и светът сякаш се натроши на парчета. Дадох си сметка, че Апоп не само се гъне и пъпли из пустинята, като се намотава около пирамидите. Той се гърчеше и в Дуат, ту влидаше, ту излизаше от него и нацепваше действителността на различни равнища. Докато се опитвах да го открия, сякаш тичах из зала с криви огледала, всяко от които водеше към друга зала с криви огледала.

	* * *

	С неочаквани премеждия, паметни чудовища и вечно променящ се списък от приятели и врагове „Сянката на Змея“ предлага подобаващ завършек на поредицата „Хрониките на Кейн“. И в тази книга Рик Риърдън не е спестил нито от хумора, нито от въображението си. Трите поредици на Риърдън — „Пърси Джаксън и боговете на Олимп“, „Героите на Олимп“ и „Хрониките на Кейн“ — са сред най-продаваните книги за деца в цял свят.
