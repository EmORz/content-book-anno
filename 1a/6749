	Няколко загадъчни думи подтикват младата парижанка Прешъс Рафърти, занимаваща се с търговия на антики, да предприеме пътуване из Европа, чрез което да разкрие тяхното неясно значение.
	Преши, 38–годишна, обича своя начин на живот и е уверена, че нищо и никога не би могло да разклати уютния й свят. Но това е така до срещата й с Бенет Джеймс.
	Тяхната връзка е шеметна и обсебваща. Скоро обаче тя си дава сметка, че не знае почти нищо за неговия живот и бизнес в Шанхай. По същото време Преши получава спешно съобщение от Лили Сонг, братовчедка, която никога не е виждала. Лили живее в Шанхай и е отлично запозната с незаконната търговия с антики там, а и разполага с тайна, която е достатъчно важна, за да я накара да се отправи към Венеция и да се срещне за първи път с Преши. Във Венеция на Преши се налага да си пробива път през лабиринт от предателства, за да открие на кого може да има такова доверие, та да заложи сърцето… и живота си.
