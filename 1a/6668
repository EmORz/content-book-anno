	В един от богаташките квартали на Ню Йорк е извършено жестоко престъпление — убити са известен скулптор и неговата любовница. Съпругата на убития открива окървавените трупове на двамата прелюбодейци, което я прави основната заподозряна. Баналното на пръв поглед убийство от страст се превръща в изключително заплетен случай, свързан със сигурността на световните компютърни системи. Известното нюйоркско ченге Ив Далас се заема с разследването, което се усложнява поради факта, че главната заподозряна е служителка по сигурността на компютърните програми в могъщата компания, собственост на съпруга й, баснословно богатия Рурк. Той е убеден в невинността на своята служителка и както винаги помага на любимата си Ив да разплете и този случай.
