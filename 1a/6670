	Отец Мигел Флорес отслужва опело, отпива от осветеното вино и пада мъртъв. Лабораторният анализ на виното показва съдържание на калиев цианид и случаят е поверен на лейтенант Далас. При огледа на църквата и разпитите на свидетелите полицията не достига до нищо съществено. Аутопсията обаче разкрива доста любопитни факти: стари белези от прободни рани, отстранена татуировка и няколко пластични операции. Ив и екипът й са убедени, че истинското име на убития не е Мигел Флорес.
	Скоро е извършено друго показно убийство. Известен водач на евангелистка секта е отровен пред очите на своите последователи. Всички разпитани описват жертвата като въплъщение на човешките добродетели. Скоро прегрешенията на пастора обаче излизат наяве: злоупотреба с алкохол и прелюбодеяние.
	Очевидно в Ню Йорк вилнее сериен убиец, чиито жертви са божии служители, опорочили морала на християнството. Така поне смята лейтенант Далас.
