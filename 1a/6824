	Забавлявайте се с Лили Чудото!
	Лили прави магии от деня, в който съвсем неочаквано намери вълшебна книга до леглото си. Но да правиш магии понякога може да има доста непредвидими последици…
	Въоръжена със специални капсули с въздух и собственоръчно направени свръх галактически ботуши Лили се впуска в _невероятно_ приключение!
	С помощта на магическия скок Лили отива на Луната — на повече от триста хиляди километра. И кого среща там? Три зелени извънземни човечета, които имат нужда от помощта й. Тяхната принцеса е изчезнала някъде в необятните Вселена. Най-вероятно е отвлечена от галактически пирати. Лили не се колебае дълго и се отправя по следите на принцесата…
	{img:lili_chudoto_otiva_na_lunata_tabela.png}
