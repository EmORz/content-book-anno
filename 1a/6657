	Само невероятният шанс спасява деветгодишната Никси в нощта, когато двама мъже безжалостно убиват родителите й, братчето й и нейната приятелка, гостуваща в дома им. С разследването на това жестоко, кърваво клане се заема екипът на известното нюйоркско ченге Ив Далас. Всички улики подсказват, че става дума за лично отмъщение и тя се страхува за живота на малката Никси — единствена свидетелка на нечовешкото престъпление. Ако убийците узнаят, че член на семейството е останал жив, те ще направят и невъзможното, за да доведат докрай пъкленото си дело. Ив Далас приютява момиченцето в своя дом. И този път тя получава пълната подкрепа на баснословно богатия си съпруг Рурк. Но тъй като убийците разполагат със свръхсъвършени технологии, те дори правят опит да убият и нея. Един въпрос не й дава покой — ще успеят ли те да проникнат в нейната непристъпна като крепост къща?
