	„Кресчендо“ е книга втора от трилогията за паднали ангели, която изстреля Бека Фицпатрик на върха на класациите. След „Ш-ш-шт!“ идва „Кресчендо“, а със задаващата се „Буря“ ще завърши тази завладяваща сага.
	Животът на Нора Грей е далеч от съвършенството. Опитът да избяга от живота си, от живота изобщо, не е бил приятен, но поне се е сдобила с ангел пазител. Тайнствен, магнетичен, красив ангел пазител. Но въпреки ролята си в съдбата на Нора, Пач съвсем не действа ангелски. Той е по-неуловим и загадъчен от всякога (ако изобщо е възможно това), но което е по-лошо — изглежда прекарва твърде много време с Марси Милар, най-злата съперница на Нора.
	И ако Пач не действаше така подмолно и отдалеч, Нора едва ли би обърнала внимание на Скот Парнел, отдавнашен приятел на семейството, завърнал се наскоро в града. Въпреки тотално вбесяващото му поведение, Нора се чувства привлечена от него, макар да не я напуска усещането, че нещо важно й се изплъзва.
	И сякаш това не е достатъчно, Нора е обсебена от видения за убития си баща, които я карат да се пита дали кръвната й връзка с нефилимите не е свързана някак със смъртта му. Макар да си представя какво може да й се случи, тя се замесва в невероятно опасна ситуация, търсейки отговор на измъчващите я въпроси. Но може би някои неща трябва да изгорят до основи, защото истината може да разруши всичко — и всеки — в когото тя вярва…
	Една катастрофа. Една тайна. Два живота.
	Те са спасение един за друг.
	Нейният ангел пазител…
	Нейната първа и единствена любов…
	Ако тя вярва на очите си — той е мъжът…
	Мъжът, убил баща й.
