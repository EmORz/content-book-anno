	__Той е всичко, което тя се е заклела да избягва…__
	Попи Хатауей държи на необикновеното си семейство, колкото и то да е далеч от обичайните представи за „нормално“. Игрите на Съдбата и един пакостлив малък пор я отвеждат в тайно скривалище зад бляскавата фасада на хотел „Рътлидж“, където я спипва самият Хари Рътлидж — енигматичният собственик, светски лъв, изобретател, богаташ; властна личност със суров нрав и тъмно минало…
	Попаднала в капана му, Попи с безпомощен ужас вижда как репутацията й бива хладнокръвно съсипана пред очите на обществото и… шокира всички, като приема дръзкото предложение на Хари. Само за да открие, че новият й съпруг й предлага цялата си страст, но не и доверието си…
	__А тя е всичко, което той иска…__
	Хари няма намерение да прави абсолютно нищо, за да спечели Попи — освен да отключи сърцето й. Той е свикнал да носи сам на плещите си целия свят и няма намерение да се отказва нито от опасния си таен живот, нито от самотата, нито от свободата си. Но своенравната и омагьосваща Попи държи да бъде негова истинска съпруга във всяко отношение… А докато страстта и напрежението помежду им нарастват с всеки изминал ден, в сенките се спотайва силуетът на непримирим враг… И ако Хари иска да задържи Попи на своя страна, той трябва да впрегне цялата си изобретателност, за да постигне единството на тяло и дух — веднъж и завинаги…
