	__Престъпление, каквото таблоидите обожават. Дело, за което повечето адвокати мечтаят.__
	Един проповедник е намушкан смъртоносно в мотел в Тенеси. Заподозряна е сервитьорка в стриптийз клуб. Адвокат Джо Дилард е твърде уморен да защитава хора, за които е сигурен, че са виновни.
	Но един ден среща беззащитната Ейнджъл Крисчън — обвиняема на базата на косвени доказателства. Дилард е убеден, че тя не е в състояние да убие човек. Той обаче не включва в сметката останалите, въвлечени във въртопа на това шокиращо престъпление — отмъстителния детектив, сина на жертвата, жаден за разплата, както и собствената си сестра, забъркана в неприятности — всеки, от които ще помогне да се заличи линията между вина и невинност, между немислимата лъжа и неправдоподобната истина.
	__Роман, който преоткрива понятието за съдебен трилър.__
