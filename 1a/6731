	__Четири сватби. Три бивши гаджета. Две опасни тайни. И един страхотен мъж.__
	Иви Харт напрегнато се подготвя да изпълни задълженията си на шаферка на сватбата на една от най-добрите си приятелки. В обичайната за такива моменти суматоха Иви зърва измежду гостите много привлекателен мъж. По-късно тя има възможността да опознае Джак, който успява да я впечатли не само с атрактивна външност, но и с приятното чувство за хумор и висок интелект. Ентусиазмът й е охладен, когато разбира, че той придружава на сватбата красивата и подла Валентина.
	Все пак Джак показва, че е сериозно заинтригуван от Иви, но нещата между тях не потръгват гладко. Бившите гаджета на журналистката постоянно се появяват в най-неподходящите моменти, а самата тя непрекъснато изпада в глупави ситуации. И когато Джак не изпълнява обещанието си да се обади, младата жена изпада в отчаяние. Нима Иви вечно ще изпълнява ролята на шаферката и никога на булката?
