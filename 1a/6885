	Две сестри, всяка от които мечтае за любовния живот на другата…
	До деня, в който Майкъл зарязва Марта, а Елайза зарязва Грег.
	Сега и двете са свободни да потърсят връзката, за която са мечтали — Марта иска забавления, много забавления. Страхотен секс, силни усещания, непредвидим млад мъж. В крайна сметка не е нужно да знаеш всички правила за есемесите или модните дрехи, всичко можеш да наваксаш в крачка.
	Елайза иска идеален съпруг, и то веднага. Задушевни разговори, изискани вечери с мъж, който не пазарува само в кварталния магазин.
	Веднъж получили, каквото искат, им остава една гигантска крачка… Накъде?
