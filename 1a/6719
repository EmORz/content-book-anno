	Светът е потресен, когато прочутата статуя на Микеланджеловия Давид е открадната от музея във Флоренция. Но това е само поредното от серия дръзки покушения срещу велики културни съкровища на човечеството и е въпрос на време кога ще бъде ударен следващият безценен артефакт.
	А когато бива откраднат и Талънорският Кодекс (уникална находка от издирванията на потъналата Атлантида), става ясно, че серията похищения са свързани елементи от глобален план. Кодексът крие ключ към местонахождението на Свещената крипта и нейното легендарно съдържание — Шива Веда, хрониките на древния хиндуистки бог на разрушението.
	Очевидци на грабежа, археоложката Нина Уайлд и бившият командос Еди Чейс се впускат да преследват нападателите по цял свят — от улиците на Сан Франциско до върховете на Хималаите и до ледените пустини на Арктика, за да попаднат в заплетена конспирация, която може да доведе до гибелта на нашата цивилизация, такава, каквато я познаваме…
