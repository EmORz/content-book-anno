	_Наши дни_
	Д-р Люк Финдли е на нощно дежурство в болницата в малък северен град на щата Мейн. Полицията води при него арестуваната Лани, която не изглежда местна. Тя е обвинена в зловещо престъпление — че е убила мъж и оставила трупа му в гората. Лани разказва на лекаря, че мъртвият в гората е живял в града преди двеста години. След това е осъден на нещастен вечен живот.


	_Преди векове_
	Жертвата е Джонатан, син на основателя на градчето и голямата любов на Лани. Тя извършва ужасен грях с надеждата да спечели сърцето на Джонатан, когото обича, и затова е прогонена от родния си дом и изпратена в Бостън. Там попада в мрежите на загадъчен и страховит човек — Адаир, който владее силата да прави другите безсмъртни. Той живее в свят на невиждани чувствени удоволствия и привидно безкрайна власт, но на каква цена? Адаир иска да прибави Джонатан към колекцията си от хора и праща Лани обратно в Мейн, за да му го доведе. Тя изглежда е на път да сбъдне най-съкровеното си желание — да бъде завинаги с любимия. Но след като Джонатан се присъединява към свитата от безсмъртни на Адаир, Лани осъзнава, че намеренията на техния загадъчен лидер са по-ужасни, отколкото си е представяла. И само тя е в състояние да спаси Джонатан от ужасната съдба.
