	Юлиан, Ким и Леон откриват тайната на една стара библиотека: магическият Темпус е машина на времето, която може да ги отведе на всяко място в миналото. Те пътуват по следите на престъпници в различни исторически епохи. Техните пътешествия във времето се превръщат в опасни приключения.
	Римската провинция Германия — 9 г. сл.н.е. Няколко германски племена готвят засада на три римски легиона. Предводител на бунта е Арминий, син на германски княз и пръв довереник на управителя на провинция Германия — Публий Квинтилий Вар. Как ли Арминий ще успее да надхитри римляните?
