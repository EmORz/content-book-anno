	Ливия Лейси е напълно доволна от живота в дома си на лондонския площад Кавендиш Скуеър. Но на един от безбройните балове тя среща невероятно чаровния княз Алекс Проков, който е нов в града. Изтънчените му маниери и завладяващата му мъжественост я покоряват веднага и събуждат у нея сладостни очаквания. Не след дълго двамата се женят. Но докато часовете в леглото са изпълнени със страст, то през останалото време Ливия чувства, че Алекс крие нещо. Но защо ли не й се доверява, защо изчезва понякога за цели денонощия? Какви тайни крие миналото му? Въпреки всички съмнения обаче, Ливия е убедена, че трябва да се бори за него. Защото само двамата заедно ще могат да се измъкнат от сянката на миналото и да спасят любовта си…
