	Новоназначеният ръководител на отдел „Наркотици“ на нюйоркската полиция — капитан Макмастърс, заминава със съпругата си за уикенда. Когато се връщат у дома, те намират дъщеря си убита по най-жесток начин. Капитанът лично моли лейтенант Ив Далас да поеме разследването на убийството на единственото му дете.
	Ив и екипът й се заемат със случая, но той се оказва един от най-тежките в кариерата им. Убиецът е заличил умело всички следи и е унищожил информацията в компютъра на жертвата.
	Случаят е много специален за Далас, защото тя е пряк свидетел на скръбта на семейството, а мъченията, които е преживяло момичето в последните си мигове, я връщат към болезнените спомени от собственото й детство.
	Разследващите смятат, че са по следите на убиеца, но е извършено ново жестоко престъпление. Доказателствата сочат, че мотивът на извършителя вероятно е лично отмъщение срещу капитан Макмастърс.
	Дали самоувереността на убиеца ще го накара да сгреши? Достатъчна ли ще бъде за лейтенант Далас една негова грешна стъпка, за да го залови?
