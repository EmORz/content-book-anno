	Фриц — вдовец, тиранин и невероятен скъперник е истинска напаст за хората около него. Синовете му са прехвърлили трийсетте, а все още не са постигнали нищо в живота, смята Фриц. И на всичкото отгоре очевидно нямат намерение скоро да създадат потомство и да го направят горд дядо. А той вече е изгубил търпение в очакване да се сдобие с внуци!
	Поради това на Фриц му хрумва откачена идея: той сключва облог, че временна размяна на съпругите би решила всичко!
	Мечтателната Оливия трябва да се премести при Оливер в шикозния му апартамент в центъра, а амбициозната Евелин трябва да се нанесе при Щефан в неговата позанемарена къща извън града. На пръв поглед абсурден план, който децата му едва ли биха приели, но Фриц предлага пари. Много, много пари…
	И шеметната игра с размяната на партньорите започва, а заплетените ситуации са сякаш предварително заложени.


	__Забавно четиво за всеки, чиито родители са му натяквали за внуци, кариера и какво ли още не…__


	Керстин Гир (родена 1966 г.) е сред най-четените съвременни немски автори. Първата й книга „Мъже и други бедствия“ е вече филмирана. „Неморално предложение“ носи на авторката си наградата „DeLiA“, а „Всяко решение си има проблем“ само за година има 12 допечатки и е преведена на 14 езика. Книгите на Керстин Гир се отличават с хаплив хумор и тънка ирония, а заплетените ситуации са с непредвидима развръзка.
	Веднага след излизането си всяка от книгите й оглавява литературните класации и се превръща в бестселър, задържайки се с месеци в челните позиции.
