	Лейди Арабела Блайдън притежава красота и ум, и е уморена от мъжете, които виждат само едното от двете в нея. Когато един ухажор казва на Арабела, че е склонен да пренебрегне ужасните й литературни наклонности на интелектуалка, за сметка на външността и богатството й, тя решава да си вземе почивка от брачния пазар. Но никога не е очаквала, че по време на продължителен престой в провинцията, ще срещне лорд Джон Блекууд — ранен герой от войната, който я вълнува както никой друг мъж досега.
	Лорд Джон Блекууд е изживял най-ужасните кошмари на войната… но нищо до този момент не е било така плашещо за измъченото му сърце, както лейди Арабела. Тя е опияняваща, вбесяваща… и го кара да иска да живее отново. Изведнъж той пише лоша поезия и се катери по дърветата в непрогледно тъмната нощ… само за да може да танцува с нея, когато часовникът удари полунощ. И макар да знае, че никога няма да бъде мъжът, когото тя заслужава, той не може да спре да я желае. Но когато жестоката дневна светлина измести магията на нощта, ще може ли тази изтерзана душа да се научи да обича отново?
