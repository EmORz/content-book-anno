	Върху скалите край езерото в Сентрал парк е намерен трупът на млада жена. Около шията й е завързана червена панделка, ръцете й са положени върху гърдите, а очите й са извадени. Такава ужасяваща гледка сварва известното нюйоркско ченге Ив Далас, когато се озовава на местопрестъплението. Извадените очи някакъв символ ли са, някакъв ритуал или просто перверзен сувенир за убиеца? Верният отговор на тези въпроси ще помогне на Ив Далас да проумее причината за жестокото убийство, последвано от още няколко, извършени по същия начин. Тя трябва бързо да разплете случая, за да спре окончателно нарастващата ярост на убиеца. И този път Ив Далас получава подкрепата на своя предан екип и на всеотдайния си съпруг — баснословно богатият магнат Рурк.
