	Началната учителка Онър Жилет живее с дъщеричката си Емили в уединена крайбрежна къща в Луизиана. След трагичната смърт на съпруга й Еди, Онър се затваря в себе си, обзета от чувство на вина. Младата жена посвещава времето си на отглеждане на детето и постепенно се учи отново да се радва на живота.
	Един ден, докато приготвят сладкиши в кухнята, Емили забелязва непознат мъж, припаднал в градината. Онър се втурва да му помогне, но мъжът скача и насочва пистолет към нея. Оказва се, че той е Лий Кобърн, обвинен в жестокото убийство на седем души. Опасен, отчаян и въоръжен, Лий ги принуждава да изпълняват заповедите му.
	Онър няма друг избор, освен да му се подчини. Кобърн е убеден, че покойният й съпруг е криел нещо изключително ценно, което не му е принадлежало. Тази свръхсекретна информация засяга многоуважавани граждани и поставя в опасност семейството на Еди. Онър инстинктивно усеща, че сеещият смърт Кобърн е единственият й шанс да оцелее. Двамата изпитват неочаквано привличане един към друг, което прераства в неутолима страст.
	Кобърн и Онър са принудени да бягат, за да спасят живота си, застрашен от същите онези хора, които им обещават закрила.
