	Когато едно убийство прекъсва приятната почивка на Ив и Рурк в Ирландия, тя осъзнава, че никое място на света не е безопасно — нито ирландската гора, нито града, който нарича свой дом. Но нищо не може да я подготви за това, което намира, щом се завръща в полицейското управление в Ню Йорк…
	Шофьор от елитна фирма за превози с лимузини е открит мъртъв — прострелян през врата с арбалет. Колата е резервирана от директор на престижна компания, чиято самоличност е била открадната. Дни по-късно поразително красива скъпоплатена компаньонка е намерена мъртва на Кони Айланд с байонет, забит в сърцето. И отново следите водят до главен изпълнителен директор, чиито лични данни са били използвани злонамерено.
	Когато изяснява метода, а не открива мотив, Ив започва да се бои, че е попаднала на най-опасния тип престъпник — убиец за удоволствие, с вкус към изтънчените неща в живота и смъртта. Ив не знае кога ще бъде следващото убийство и че разследването ще я отведе до елитните кръгове, в които се движи Рурк — и до извратеното сърце на лудостта…
