	Елена Гилбърт, най-популярното момиче в гимназията, кралицата на бала, което всяко момче желае и на което всяко момиче иска да прилича. Досега никой не е успял да предизвика нейния интерес и да разпали чувствата й. Докато не среща красивия и загадъчен Стефан Салваторе — новото момче в града. Привлечена от него с непреодолима сила, Елена иска да го притежава на всяка цена.
	Но Стефан крие зловеща тайна. Преди векове любовта му към друго момиче е оставила ужасно наследство — проклятието да живее вечно и да бъде вампир. Заради това Стефан се бори със себе си и се опитва да устои на копнежа си към Елена.
	Скоро в града започват да стават странни неща. И всичко това се случва след появата на мрачния и съблазнителен Деймън Салваторе, който иска да превърне Елена в своя Кралица на сенките…
