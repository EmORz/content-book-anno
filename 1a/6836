	Светът на Джонас е съвършен. Това е свят без бедност, без престъпления и без болести. В него няма войни, нито безработица. И всичко е под контрол. Съвсем неочаквано дванайсетгодишният Джонас е избран от старейшините да бъде новият Пазител на паметта. Под ръководството на стария Пазител той открива тревожната истина за своето утопично общество и се опълчва срещу смазващата тежест на неговото лицемерие. Защото хората тук живеят без искрено чувство, без избор и без минало. Единствено Пазителят съхранява спомените за истинската болка и любовта в живота. Постепенно Джонас открива колко скъпо може да струва този подреден и клиничен свят и решава, че не е готов да плати цената.