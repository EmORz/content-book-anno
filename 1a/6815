#	Има ли последна воля…
	Когато преди десет години младата Дилейни Шоу напуска дома си, оставя зад себе си неспирни клюки и скандал, които унищожават репутацията й. Но сега Дилейни се завръща в Трули за четенето на завещанието на втория й баща и макар че планира да отдаде своята почит, и да си тръгне, съдбата е предвидила друго за нея. Изглежда неговата последна воля има някои изненадващи условия и тя ще трябва да се изправи пред мъжа, който е причината за най-голямото унижение, но и най-силния копнеж в живота й…
#	Няма никакъв изход.
	Израснал като извънбрачен син на богат магнат, Ник Алегреза научава по трудния начин, че животът е суров и изпълнен с огорчения. С остър ум и неугасващи амбиции, той бързо се превръща в преуспял строителен предприемач, а с чара и безпощадния си сексапил, Ник печели слава на възхитителен развратник, който с лекота умее да смъква дамското бельо. Но сега на безгрижния му, добре подреден живот е сложен край, защото красивата порцеланова кукла, за която е мечтал винаги, отново е в града. Тя обсажда мислите му и го връща към нежелания спомен за онази нощ преди десет години, която дамгосва душите и на двама им. Ще съумее ли Ник да стои настрана от жената, която винаги е знаел, че не може да има, но е искал повече от всичко на света? Готов ли е да плати високата цена, за да бъде с нея?
	_Страстни копнежи, жестоки клюки и едно неочаквано завещание, което ще промени живота им завинаги._
