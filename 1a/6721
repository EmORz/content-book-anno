	Освободен от затвора в сърцето на една звезда, последният престъпник във Вселената е нает да унищожи населението на цяла планета. Самата планета трябва да остане непокътната. Това е престъпление, което ще разтърси безметежното съществуване на една междузвездна утопия. В продължение на векове в познатите на човечеството космически простори, хората водят живот, изпълнен с хармония.
	За всичките им нужди се грижат нано-тек машините, които живеят в телата им. За да скрие следите си и да се подготви за престъплението, убиецът пътува из многобройните светове, сред чиито разнообразни и екзотични пейзажи и ексцентрични хора търси вълнението от новите изживявания. През цялото това време той разбужда инстинктите си, нужни му за извършване на престъплението и не престава да се пита кой стои зад поръчковото убийство.
	В едно общество, забравило за престъпленията, кой би се стремил към геноцид и защо?
	_Това е книга, която ще ви държи в напрежение до последния ред._
C>
	„Адам Робъртс създава илюзии, интригуващи, но и жестоки в своите проникновения, които подчертават реалността. Не го пренебрегвайте. Рядко една толкова сурова терапия може да бъде приложена по такъв забавен начин.“
@	Nick Gevers, SFSite.com
C$
C>
	„Без да бъде претенциозна или прокобна, прозата на Робъртс носи тежестта на сериозната тема. Това е автор, който има нещо значимо за казване.“
@	SFSite.com
C$
C>
	„Рядък талант, който още с първия си опит се оказа достоен за номинациите за най-престижните награди на SF. Дебютният роман на Адам Робъртс «Сол» и другите му творби са доказателството за това.“
@	STARBURST Magazine
C$
	Адам Робъртс е роден през 1965 г. и преподава английски език в Роял Холоуей Колидж, в Университета в Лондон. Неговият първи роман „Сол“ е номиниран за наградата „Артър Кларк“. Носител е и на няколко академични титли.
