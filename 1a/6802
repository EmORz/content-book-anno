	Влиятелният адвокат Тин Уин изчезва безследно от Ню Йорк само ден след дипломирането на дъщеря си Джулия. Полицаите, водещи разследването, предполагат, че той е станал жертва на отвличане или убийство.
	Причините за мистериозното изчезване на Тин Уин обаче се крият в първите двадесет години от живота му. Роден и израснал в Бирма, той пристига в Америка със студентска виза, но така и не успява да се приобщи към новата среда. След дълга връзка Тин Уин се жени за красивата Джудит, но й признава, че не би могъл да я обича истински заради миналото си.
	Четири години след изчезването му Джулия открива любовно писмо от баща си до загадъчната Ми Ми в Бирма. Пожълтелият плик съдържа ключа към миналото на Тин Уин и кара младата жена да замине за екзотичната страна.
	Пристигнала в родния град на баща си, тя се отбива в крайпътна чайна. Там възрастният бирманец Ю Ба й разказва приказна история. Имало някога едно момче, което загубило зрението си, но чувало ритъма на сърцата…