	Един неспокоен дух, един скитник, а иначе световноизвестен фотограф, той се прибира у дома, за да се опита край брега на великия и всеопрощаващ океан да разкъса паяжината на спомените, да избяга от болката да забрави… Да запълни с нещо празнината в душата си… Срещата му с нея е случайна — една красива и чувствена жена, някак свенлива, сякаш криеща тайни. Отначало той е просто модел на известната скулптурка; само модел, една лятна история; нищо незначещ, красив, но крехък и нетраен пясъчен замък, който ще се срине като всички пясъчни замъци с края на лятото…