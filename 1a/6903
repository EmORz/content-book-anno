	Обръщали ли сте се в трудни моменти за съвет към вашия хороскоп? Не? Сега е моментът да го направите. Чрез героините на Кати Хопкинс, всяка от които е представителка на различна зодия, ще откриете как с помощта на звездите и… с повече смелост и упоритост може да решите проблемите си.
	Бащата на Дану Джоунс заминава на археологически разкопки в Южна Америка и я завежда да живее при леля й, която се интересува единствено от работата си. Като истински Стрелец, без приятелките си, контакта с природата и домашните си любимци Дану се чувства нещастна в големия град и в новото си училище. Тя решава да направи всичко възможно да я изключат, за да се върне у дома, и скоро се превръща в кошмар за учителите. Всичко това се променя, когато от интернет страница разбира, че е избрана за Момиче на зодиака…
