	„Всеки ден, всеки час“ е необикновена и поетична любовна история, която звучи и вечна, и съвременна. Вечна, заради вярата в предопределеността двама души да имат обща съдба. Съвременна, защото животът наистина се оказва много сложен.
	Всичко започва с една чисто нова чанта. Тя е синьо-бяла, с жълта рибка и принадлежи на малката Дора, която за пръв път отива на детска градина. Петгодишният Лука никога досега не е виждал нещо по-красиво! Той е толкова очарован, че забравя да диша и изпада в безсъзнание. Дора го свестява с целувка и двамата стават неразделни. До един септемврийски ден, когато родителите на Дора я отвеждат в Париж, а Лука остава сам в хърватското пристанищно градче, на тяхната скала.
	След 16 години те се срещат отново. Дора е сбъднала мечтата си да стане театрална актриса, Лука е художник…
	И всичко продължава оттам, откъдето е свършило, защото съдбата има друг план за тях.
