	Бет Кембридж е млада актриса, посветила се на театъра. Нейната голяма мъка е несподелената й любов към известния драматург Едуард Макълоу — Къл. Отблъснал Бет в зората на кариерата си, сега той й възлага главната роля в новата си пиеса. Театърът ги събира, ала Къл не иска да се обвързва с Бет и грижливо пази ужасната си тайна от нея… Дори когато всеотдайността на актрисата преодолява всичките му задръжки, той продължава да отхвърля любовта й… Но докога?
