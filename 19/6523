	Валери е преуспяваща млада жена, но иззад фасадата на независимата и своенравна ветеринарна лекарка наднича самотното момиче, копнеещо за обич. Тя е сгодена за Теди — агресивен финансов брокер, но докато тялото й му се отдава, сърцето й все така отказва да го приеме.
	И когато една нощ я извикват да прегледа болен кон в имението на богатия, непознат, обвит в тайнственост Уин, се намесва съдбата.
