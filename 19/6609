	Той е мъж, преследван от демоните на миналото си.
	Със закоравяло сърце, пренебрежително отношение и леден поглед Лайън, маркизът на Лайънууд, смята, че всички жени са еднакви. Всяка желае да се добере до богатство и титла, използвайки красиво личице и измамна искреност. Докато не среща младата принцеса Кристина. За него тя е загадка, интересен пъзел, който е решен да подреди, сигурен че щом веднъж научи всичките й тайни, силното привличане, което изпитва към нея, ще изчезне.


	Тя не е жената, за каквато всички я мислят.
	Криейки истинската си същност, Кристина пристига в Англия, придружена от леля си, за да спази едно обещание, дадено преди много години. Принцеса по рождение и индианка по душа, Кристина ненавижда всичко английско, докато не среща мъжа, който успява да завладее сърцето й. Той е воин — смел, красив и арогантен. И е решен да я направи своя.
