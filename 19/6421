	Ню Йорк, късно вечерта. Дейвид Тревилиън се прибира пеша в хотела си. Свита на кълбо фигура привлича вниманието му. Бездомник, застрелян. Тревилиън се приближава към него… и пристига полицейска кола. Миг по-късно Тревилиън осъзнава, че е накиснат за убийство.
	Но не е особено обезпокоен. Набутвал се е в неприятности хиляди пъти.
	На всичко отгоре британският консул му казва „Съвсем сам си, приятел“.
	Задължен да изчисти името си, Тревилиън действа. Няма представа кой е приятел и кой — враг. Цената на провала ще е смъртта му, а наградата за успеха — възмездие.
