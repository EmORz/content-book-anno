	Аби Хейл е силно привързана към земята, но точно срещу Коледа баща й решава да продаде семейното ранчо, за да ги спаси от разорение. За Аби тази последна Коледа в „Рая“ е белязана с несигурност и тревога за бъдещето. За първи път край празничната трапеза не присъства годеникът й Лъки Гибс и мястото му е заето от чаровния непознат Йетс Конъли, който е упълномощен да направи оценка на имота. Но идването му в „Рая“ пробужда спомена за едно друго ранчо, останало в детството му, и за един отминал чудесен живот…
