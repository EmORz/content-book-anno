	Поредица „Майстори на приказката“ съдържа най-ценното от световната приказна съкровищница. Сборниците включват както народни и авторски приказки, отдавна обикнати от поколения деца у нас, така и творби, непревеждани на български език. Отделено е достойно място за родното приказно наследство.
	Поредицата е част от програмата на издателство „Пан“ да представи вечните книги на световната литература за деца.
	Доналд Бисет е роден през 1910 година. По професия е актьор. Играл е в трупата на Кралския Шекспиров театър. От 1953 г. води телевизионно предаване, подобно на „Лека нощ, деца“. В продължение на години всяка вечер разказва от екрана по една приказка, съпроводена със забавна рисунка. Най-хубавите от тези разкази, нарисувани и изиграни приказки публикуваме в настоящето издание.
	„Небивалици“ са смешни, остроумни и поетични приказки, в които се случват най-невероятни неща.
	{img:nebivalitsi_slon_kotka.png}
