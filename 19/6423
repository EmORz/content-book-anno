	Знаеш само едно — някой е по петите ти. И иска да умреш. Том Мерън е женен с две деца. Никога през живота си не е имал проблеми със закона. До деня, в който получава странно телефонно обаждане… И животът му се променя завинаги. Приятелят му Джак Кели — уважаван адвокат, крещи в слушалката за помощ. И Мерън чува как го убиват. Последните думи, изречени към убиеца са… адресът на Мерън.
	Ужасен, Мерън грабва децата и изчезва от къщи. Минути по-късно пред дома му спира кола. Ясно е, че търсят него. И той няма представа защо…
	А полицията го издирва за убийство. Животът му тепърва ще става ад!
