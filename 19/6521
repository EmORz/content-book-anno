	Докато размишляваше върху проблема, отмести погледа си от будилника и погледна към екраните на ВРЕМЕ-ЦЕЛ и ОТПРАВНО ВРЕМЕ. Бяха нагласени на 1:31 часа. Започна да натиска съответните бутони на клавишите под ВРЕМЕ-ЦЕЛ, така че да го измести от 1:30 на 1:29 и дори по-рано. „Ами да — мърмореше, — просто ще се покажа в 1985-а няколко минути преди терористите да застрелят Док и ще го предупредя.“ Видя как показанието ВРЕМЕ-ЦЕЛ се смени от 1:26 на 1:24 и после го спря, като се чудеше дали седем минути са достатъчни. Марти завъртя ключа, но колата не искаше да запали.
