	Кала Тор винаги е знаела какво я очаква: след като завърши гимназията „Маунтин Скул“, тя ще бъде партньорка на алфа вълка Рен Ларош, ще се бие рамо до рамо с него, ще управлява тяхната глутница и ще брани свещените места на Пазителите. Ала когато нарушава законите на своите господари, спасявайки живота на красиво човешко момче, излязло на излет в планината, Кала започва да поставя под съмнение предначертания си път, своето съществуване и дори света, които познава. Ако последва сърцето си може да изгуби всичко, дори живота си. Струва ли си да плати най-високата цена за забранената си любов?
