	„Историята на Уейърис е изпълнена със забележителна смелост. От сомалийската пустиня до света на висшата мода тя се бори срещу потисничеството и излиза като истински шампион. Тя е най-красивото вдъхновение за всеки.“
@	Елтън Джон


	„Уейърис Дайри е забележителна и смела личност. Нейната история е истинско вдъхновение. Уейърис не само преодолява препятствия, които биха сломили повечето хора; като специален посланик за Елиминиране на осакатяване на женските гениталии към ООН тя ще бъде лидер на борбата за слагане на край на всички форми на дискриминация срещу жените.“
@	Д-р Нафис Садик, изпълнителен директор на Фонда за населението при ООН


	„Пустинно цвете“ е истинската история на живота на Уейърис Дайри и всички представени в нея събития са действителни, основаващи се на спомените на Уейърис. Героите също са реални, но за повечето от тях използвахме псевдоними, за да запазим спокойствието им.
