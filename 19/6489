	Сиатъл е градът, парализиран от страх. Сериен убиец се разхожда свободно по неговите улици. С откриването на всяка нова жертва — с насечени накръст гърди и залепени отворени очи — вълната от паника се надига.
	Движен от чувството за вина и разочарование, твърде изтощен, но не мислещ за спиране, детективът Лу Болд смята, че най-после е получил възможност да сложи край на кървавата игра на убиеца. Но всяка нова следа противоречи на друга. Всеки нов труп е подигравка с неговите усилия.
	За да вникне в мълчаливия разказ на последния труп, изплувал на брега на Паджит Саунд, Болд трябва да отиде значително по-далеч от досегашното изкуство и методи на професията. Като се приближава все повече до истината, той навлиза дълбоко в изтерзаната мисъл на неуморния убиец… в дълбините на неговите собствени страхове… и във въртопа на една лудост, по-ужасяваща от неговите най-лоши кошмари.
