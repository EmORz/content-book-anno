	— Какво мислиш за Закари Томас?
	През целия следобед Жанин бе измисляла сложни и заплетени отговори, за да прикрие чувствата си. Но дядо й очакваше истината. И тя бе длъжна да я изрече.
	— Не знам! Не е лесно да го разбере човек.
	— Така е, но Закари ще се промени. — Той помисли малко и се усмихна. — Ти ще го промениш!
	— Аз?! Аз да променя Закари Томас? — изненада се Жанин.
	— Да, ти! Ще го научиш да се смее и да се радва на живота! Но най-вече, ще го научиш да обича.
	— Нищо не разбирам. Какво общо имам аз? — Жанин се смути.
	— Аз избрах Закари Томас за твой съпруг, Жанин!
