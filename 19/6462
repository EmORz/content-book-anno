	Има нещо гнило под град Гентри…
	Едно момче живее в съвършения малък град със съвършеното си семейство.
	Но Маки Дойл е много повече от това, което изглежда. Той е подменено дете, оставено в люлката вместо човешкото бебе преди шестнайсет години.
	Дошъл е от свят на тунели и черна, тинеста вода, на мъртви момичета, ненамерили покой, на древни тайни, подхранвани от човешката болка.
	Маки Дойл не е един от нас.
	Издава го смъртоносната му алергия към желязо, кръв и осветената земя. Той трябва да се бори, за да оцелее в човешкия свят. Би платил всякаква цена, за да бъде нормален като останалите, да свири на бас китарата си, да се разхожда за ръка с любимото момиче… Но когато поредното човешко дете е отвлечено, Маки слиза в подземния свят на Гентри — пълен със странни и зловещи създания, живеещи под мрачния хълм. И този свят си го иска обратно.
	Време е Маки да реши на кой от световете принадлежи и накъде го води сърцето му.

C>
	„Едуард ножиците“ среща „Спасителят в ръжта“ в тази ярка и плашещо красива история за едно необикновено момче и търсенето му на света, на който принадлежи.
@	Barnes & Nobles
C$
C>
	„Харесвам тази зловеща и красива история за малките грозни неща около нас… Тя трябва да се чете след мръкване, с шепнещ глас.“
@	Маги Стийвотър, автор на бестселъра „Тръпка“
C$

	Мрачно, плашещо, зловещо, завладяващо.
	Всичко може да бъде подменено. Освен човешката любов.
