	Мили читатели,
	Надявам се заради самите вас, че не сте избрали да прочетете тази книга, защото имате настроение за приятно преживяване. Ако обаче е така, ви съветвам моментално да я захвърлите, тъй като от всички книги, описващи нещастния живот на сираците Бодлер, ДЯВОЛСКАТА ДЪСКОРЕЗНИЦА е може би най-нещастната. Вайълет, Клаус и Съни Бодлер пристигат в Нищоград да работят в дъскорезница и откриват, че зад всеки дънер ги дебнат беди и страдания.
	Със съжаление трябва да ви уведомя, че страниците на тази книга съдържат такива нелицеприятия като огромен клещокран, блудкаво ястие, мъж с облак дим вместо глава, хипнотизаторка, ужасна злополука, причинила осакатяване, и талони за отстъпка.
	Обещал съм да напиша цялата история на тези три злощастни деца, но вие не сте обещавали нищо, така че — ако предпочитате по-ведро четиво — моля, чувствайте се свободни да направите друг избор.

@	С полагаемото се уважение,
@	{img:dqvolskata_dyskoreznica_signature.png}
@	Лемъни Сникет
