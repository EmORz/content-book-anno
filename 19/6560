	Макар и романтичен, животът на Кали е хаотичен и неорганизиран. В желанието си да помогне на всички, които имат нужда от помощта й, тя се захваща със стотици задачи и едва смогва да ги изпълни. Завареният й брат — бизнесменът Джулиън, е пълна нейна противоположност: времето и задачите му са винаги точно планирани и организирани. Кали и Джулиън се събират в имението Уилоус Енд, за да намерят завещанието на любимата им леля Моуди, което тя е скрила. С помощта на кучето Брут Кали и Джулиън преминават през изпитанията на хитрата и остроумна леля, за да открият едно истинско вечно съкровище…
