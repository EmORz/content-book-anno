	Свят, който съществува в сенките на нашия!
	_Арлекини и странници_
	Тя се крие на видно място в Лондон. Обучена е на уменията на древното общество на така наречените арлекини — безпощадни воини, готови да се жертват в името на оставащите все по-малко странници. Но Мая е загърбила опасните задължения, наложени й от баща й, и е избрала да живее нормален живот.
	Гейбриъл и Майкъл Кориган са братя и живеят в Лос Анджелис. Израсли са с легендата за своя покоен баща — също странник, един от пророците с огромно влияние върху хода на историята. Странниците са способни да достигнат до пълно просветление и столетия наред са възвестявали промените в света. Гейбриъл и Майкъл — наследили дарбата на баща си — са се пазили, като са живели извън мрежата — невидимата система за следене, наблюдаваща хората в модерното общество.
	_Табула_
	Болният баща на Мая я уведомява за съществуването на братята. Издирва ги всесилната Табула безпощадна организация, изтребваща странниците от столетия. Табулата е твърдо решена да наложи ред и да контролира света.
	Мая отива в Калифорния, за да защити братята, и макар да не го иска, скоро е въвлечена в студеното и самотно съществуване на арлекините.
	От сърцето на Лос Анджелис и пустинните плата на Аризона към строго охранявани обекти в Ню Йорк, Странникът изследва паралелен свят, който съществува редом с нашия.
	Впечатляващият и напрегнат дебют на Джон Туелв Хокс е международна издателска сензация, която бележи появата на голям нов талант.
	Джон Туелв Хокс живее извън Мрежата.
