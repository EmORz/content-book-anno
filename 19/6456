C>
	Проба, проба. Едно, две, три.
	Проба, проба. Едно, две, три.
	Сигурно работи. Не знам. Ще ме чуете ли някога?
	Не знам.
	Но ако ме чувате, слушайте…
	Тендър Брансън е единственият пасажер на Полет 2039. По план самолетът трябва да се разбие след няколко часа… Не, това не е грешка. Не е повреда.
	Не е терористична атака.
	Целта не е разруха, страх и паника. Целта е истината.
	Тендър Брансън е взел за заложник неразрушимата „черна“ кутия на самолета. И докато той лети към смъртта, тя ще запише всяка негова дума и историята на живота му ще оцелее…
C$
	Вечният бунтар Чък Паланюк отказва да следва правилата и започва романа си отзад напред. Най-големият експериментатор в съвременната литература повежда читателя от „първата“ 47-ма глава до самото начало, за да ни разкаже историята на Тендър — последния оцелял член на своята секта, домашен прислужник, медийна звезда, а може би убиец.
	От появата на „Майка нощ“ от Кърт Вонегът не е създавана толкова смущаваща и поразителна сатира, за цената на славата и дълбоко вкоренената лудост на света, в който живеем. Безпощадно рязък, саркастичен и язвителен към пороците на съвременното общество, „Оцелелият“ е романът, който затвърждава култовия статут на Паланюк.
