	Британи Калъхан е млада, красива, забавна, умна и… необвързана. И цял живот търси своя принц. Някой, който да я обича, да я разсмива, и най-вече някой, който е висок поне колкото нея, а ако е по-висок — още по-добре.
	Далден Ли-Сан-Тер е войн до мозъка на костите си. Той идва от свят, в който жените се подчиняват безусловно на своите мъже, и е решен да се наложи над интелигентната и независима Британи, без да се съобразява с факта, че тя няма намерение да сведе глава пред който и да е мъж, дори и това да е мъжът на мечтите й.
	От съвременна Калифорния, през безброй галактики, до варварската планета Ша-Ка’ан един войн ще докаже на една съвременна жена, че ще се бори с всички сили, за да спечели това, което желае. А това, което Далден желае най-много на света, е… Британи.
