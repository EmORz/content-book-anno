	Никой не умее да играе Играта на Съвета по-добре от Мара от Акома. Но когато си обкръжен от гибелно опасни съперници, готови да те повалят на всяка крачка, трябва да си най-добрият просто за да оцелееш…
	Като водач на благородния си дом лейди Мара трябва да води битки на два фронта: в гнездото на интриги и коварство в имперския двор на Цурануани и в сърцето си, където любовта й към един варварин, роб от вражеския свят на Мидкемия, я кара да подложи на съмнение житейските си принципи.
	Чудесна книга! Прелива от политически интриги, любов, алчност и почти всичко, нужно за едно пълноценно фентъзи! Лейди Мара — великолепната и гениална Управляваща господарка — успява да отблъсне и надвие всеки, който й се противопостави. Сурова и жестока понякога, но иначе безкрайно добра. Чудесна, чудесна книга!


	Реймънд Фийст е роден и отраснал в Южна Калифорния. Завършил е Калифорнийския университет, Сан Диего. Автор е на световноизвестната фентъзи поредица „Сага за Войната на разлома“ и други, свързани с фантастичния свят на Мидкемия. Живее в Санта Фе, Калифорния.
	Джани Вурц е авторка на няколко успешни фентъзи романа, включващи трилогията „Огненият цикъл“, както и на сборници с разкази. Всички публикувани от нея романи се радват на горещото одобрение на критиката и читателите.
