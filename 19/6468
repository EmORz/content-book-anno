	В деня на сватбата им Челси Кинсайд напуска президентския син и прави всичко възможно да се спаси от журналистите. Единствената й надежда е бившият й годеник — Коул Тримейн, който я скрива в своята планинска вила. Четири години по-рано независимата Челси е развалила годежа си с него, неспособна да се примири с навика му да се налага. Но нима Коул е виновен, че тя е възприемала молбите му на влюбен като заповеди?!
