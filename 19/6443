	_Осемвековна измама крие смъртоносна тайна_
	Дълбоко в сърцето на Лондон се намира банка „Монсалват“ — малка, потайна и приказно богата.
	Ели Стентън, бедна докторантка, най-неочаквано получава покана да започне работа в банката. Светът на привилегиите, които й предлагат, изглежда прекалено хубав, за да откаже.
	Но банката не е това, за което се представя. Скоро Ели осъзнава, че животът й принадлежи на нейния работодател и че наблюдават всеки неин ход. Причината е, че в средновековния подземен трезор лежи необикновено съкровище. То се оказва свързано с личната история на Ели и нейното семейство.
	Изведнъж Ели се превръща в бегълка, преследвана от банката и собственото си минало. Единствената й надежда да се спаси, е в разкриването на тайната, съхранявана под земята. Вмъкването в трезора е само началото…


	Том Харпър е роден в Германия и следва средновековна история в Оксфорд. Написал е девет романа, сред които „Изгубеният храм“ и „Книгата на мъртвите“. Живее в Йорк със съпругата си и сина си. Председател е на Асоциацията на авторите на криминални романи.
