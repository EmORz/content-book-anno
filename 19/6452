	Изминали са единайсет години, откакто Алекса Хамилтън оставя Юга зад себе си, бягайки от предателството на съпруга си и жестокостта на влиятелното му чарлстънско семейство. Алекса най-после е успокоила демоните си и си е създала репутация на строг прокурор, справящ се с най-трудните дела, като в същото време изпълнява и ролята си на отдадена самотна майка.
	Но всичко се променя, когато получава последния си случай: делото на серийния убиец Люк Куентин. Внезапно заплашителни писма, адресирани до красивата й седемнайсетгодишна дъщеря Савана, предизвикват суматоха в личния й живот. Алекса е сигурна, че Люк Куентин стои зад писмата, и е убедена, че са прекалено опасни, за да бъдат пренебрегнати…
	В майсторски разказаната история Даниел Стийл създава зашеметяващи контрасти: от мрачния хаос в наказателния съд в Манхатън до съблазняващата мекота на Юга, от яростта на закоравял престъпник до нежната връзка между майка и дъщеря.
