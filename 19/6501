	Физиотерапевтът Алекса Шоу има да урежда стари сметки с Райън Касиди, който я е изоставил преди две години. Засега обаче се налага да забави отмъщението си, тъй като новата й пациентка, Келси, се оказва деветгодишната му дъщеря. Процедурите с момиченцето неминуемо водят до чести срещи и с бащата. Райън е станал още по-привлекателен от преди, но Алекса е твърдо решена да не се поддава на чара му. Този път е негов ред да понася унижения!
