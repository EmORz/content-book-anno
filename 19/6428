	Нови приключения от поредицата „Досиетата Орегон“.
	1896 г.: Погнати от свирепо африканско племе, четирима англичани бягат през безмилостната пустиня Калахари, за да спасят живота си, защото са отмъкнали безценно съкровище от необработени диаманти. Крадците успяват да стигнат до „Роув“, кораба от кралския флот, който ги очаква, но буря ги зарива под тонове пясък и те загиват заедно с преследвачите си…
	Днес: Хуан Кабрило и екипажът на бойния кораб „Орегон“, замаскиран като търговски, едва са успели да се измъкнат от мисията си по река Конго, когато прихващат сигнал за бедствие от беззащитна яхта, подложена на обстрел пред африканското крайбрежие. Кабрило се намесва решително и спасява плавателния съд… заедно с красивата Слоун Макинтайър. Слоун търси потъналия „Роув“ и нейната работа привлича неканено и смъртоносно внимание от неизвестни сили. Но онова, което най-много изненадва Кабрило, е разказът й за някакъв луд рибар, който твърдял, че в същия район бил нападнат от гигантски метални змии.
	Това, което започва като лов на змии, отвежда Кабрило по следите на една много по-смъртоносна плячка — побъркан враг, който с хората си планира да насочат унищожителните сили на природата срещу всеки, който посмее да им се опълчи…
