	Той започва кариерата си като наемен убиец на петте фамилии, които владеят Ню Йорк. След няколко невероятни удара всички започват да говорят за тайнствения човек, който изпълнява „мокрите поръчки“ от Бруклин до Бевърли Хилс. Но той умее да мълчи. Защото всъщност го интересуват единствено големите пари. Нощем Бепи Менесиеро е екзекуторът на мафията, денем — преуспяващ дилър на Уолстрийт. И никой не е виждал истинското му лице. Освен самият Кръстник…
	_Дарил Лондон е псевдоним. Някои критици предполагат, че зад този роман се крие самият Форд Копола — режисьорът на „Кръстникът“._
