	Тод Хюит е последното момче в Прентистаун. Но град Прентистаун не е обикновен град — там всеки може да чува мислите на другите като един постоянен, всеобхващащ, безспирен Шум. Няма лични мисли. Няма тайни.
	А дали? Един месец преди рождения ден, който ще го направи мъж, Тод внезапно се натъква на място, на което цари пълна тишина. Което е невъзможно. Жителите на Прентистаун са го лъгали. И сега той трябва да бяга…
	Невероятно силна, вълнуваща и спираща дъха, „Не пускай ножа“ е книга за непоколебимостта и опасните избори на израстването.
C>
	Ако беше възможно да виждаме и чувстваме ясно обикновения човешки живот, усещането щеше да прилича на това да чуваме как расте тревата и как бие сърцето на катеричката, и ние скоро щяхме да умрем, смазани от рева, който се крие от другата страна на мълчанието.
@	Джордж Елиът, „Мидълмарч“
C$
C>
	„Яростно бърза, ужасяваща, вълнуваща и сърцераздирателна.“
@	Сънди Телеграф
C$
