	През 1066 г. в небето над Англия се появява злокобна комета. Саксонската красавица Айлит вярва, че това е опасна поличба. Безкрайно щастлива, обичана от съпруга си, тя с радост очаква първото си дете. Но внезапно за Айлит настъпват мрачни дни — нормандските войски завладяват Англия. Мъжът и детето й умират.
	Сред нашествениците е красивият рицар Ролф де Бриз, почитател на женската красота. Айлит не се поддава на очарованието му. Но изпитанията, на които я подлага съдбата, я принуждават да вземе решение — да тръгне заедно с влюбения в нея женен нормандец. Скоро става негова любовница и му ражда дъщеря на име Джулита. Но съдбата е капризна птица…
