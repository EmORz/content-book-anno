	Грейс Дивайн жертва душата си, за да излекува Даниъл Калби. Но спасявайки своя любим, тя се заразява с върколашкото проклятие и губи брат си.
	В отчаянието си да върне Джуд обратно у дома, Грейс се сприятелява с новото момче в града — красавеца Талбът. Двамата се сближават, ала връзката й с Даниъл започва да се пропуква.
	Без да разбира по каква мрачна пътека е поела, Грейс се заслепява от новите си свръхестествени способности и се поддава на вълка в себе си. Ала тя не осъзнава, че стар враг се е завърнал… И подготвя капан, по-опасен от смъртта…
	Феновете, настървени за още от поредицата за Грейс и Даниъл, ще горят от желание да захапят „Изгубеният светец“. Нови герои, непознати същества на мрака, повече романтика и много динамика — спиращото дъха продължение на „Божествени и прокълнати“ обещава поне няколко безсънни нощи. Първата книга на Бри Диспейн се превърна в безспорен хит отвъд океана, а филмовите права на поредицата вече са откупени.
