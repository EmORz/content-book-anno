	Разглеждайки Стария завет като източник на полезна информация за поредица от исторически събития, Зенон Кошидовски дава по един изключително увлекателен начин разумно, логично и научно обяснение за библейските събития и истории.
	Зенон Кошидовски (1896–1978) завършва Ягелонския университет след възстановяване независимостта на Полша след Първата световна война. В началото на 20-те години на XX век приема идеите на полските експресионисти. В началото на Втората световна война емигрира в САЩ, където живее до 1951 г. Завръща се в Полша и се отдава на литературно-публицистична дейност по значими общочовешки теми.
