	Разглезеният от съдбата наследник на голям фармацевтичен концерн Алекс Търнър не очаква някоя жена да го плени дотолкова, че да изгуби ума си. И все пак тъкмо това се случва, когато сяда в таксито на русокосата Джули. Енергичната красавица предпочита да се издържа сама по време на следването си и ако има нещо, което не понася, това са безчовечните опити с животните. Такива, каквито се провеждат в концерна на Алекс.
	Любовта им изглежда невъзможна — но само на пръв поглед…
