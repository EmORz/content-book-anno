	„Графиня просякиня“ — книга, в която контрастът между доброто и злото ни вдъхва утехата от тяхната непреходност… Страданията на прелъстената и изоставена, прогонена заедно с детето си от бащиния си дом и преследвана от своя демоничен съпруг — прелъстител, крадец и убиец — графиня, като че ли никога няма да имат край… Четири сюжетно свързани помежду си книги, които читателят ще чете със затаен дъх, ще преживява заедно с героинята и ще бърза към развръзката…


	„— Нещастно момиче!… Ти донесе срам и безчестие на старините ми, напусна ни, за да последваш онзи, който те прелъсти…
	— Имай милост, татко! — изплака дъщерята. — Останах сама, съвсем сама. Той ме напусна много преди да се роди детето. Сега, пред Рождество, дойдох да те помоля за помощ. Не ме оставяй на студа и на глада!
	— Не!… Ти вече не си графиня Хоенщайн, чиято ръка искаха толкова принцове! Махни се от очите ми!…“
