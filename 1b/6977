	Преуспялата манекенка Аби Шейн се завръща у дома в безметежната Монтана, за да се възстанови след кошмарно преживяване в Манхатън, което дълбоко разтърсва душата й и е застрашило кариерата й… Кейд Макларън, към който тя от години таи силни чувства и болезнени спомени за краткотрайната им някогашна връзка, е все така привлекателен и свободен. Той чистосърдечно й предлага своята безрезервна подкрепа и искрена утеха, но Аби осъзнава, че иска не просто да поплаче на рамото му, а много, много повече…
