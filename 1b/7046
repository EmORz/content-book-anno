	Никой не е подозирал Дик Марчинко в религиозност, но в най-новия бестселър той хвърля сянката си в базиликата „Свети Петър“ във Ватикана, където група танга са решили да превърнат главния католически храм в най-голямата римска свещ.
	На конференция по тероризма в Рим Свирепия завършва речта си с непредвидена демонстрация, която разкрива заговор за убийството на присъстващите ВИП персони, и го прави точно навреме за една игра на волейбол със задействана граната…
	От този момент екшънът полита, а бившият тюлен е отмъкнат в Сицилия, за да помогне при разследването на опит за кражба на ядрена ракета от американска военна база.
	Дали е работа на мафията? Или на Саладин — загадъчния екстремист, който иска да стане новия Бен Ладен? Но преди Марчинко да разгадае тайната, екипът му е нает да проследи къде потъват пратките за милиони, пренасяни от една куриерска фирма в Азия.
	Свирепия едва изскача от тръните, за да попадне в глога — качва се на пълен с терористи самолет за Италия, където Саладин иска да доведе докрай замисъла си: огромен фойерверк в центъра на Вечния град…
