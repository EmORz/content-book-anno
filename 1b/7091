	Мартина с нетърпение очаква лятната ваканция, за да язди своя бял жираф Джеми сред саваните на резервата „Савубона“. Но едно телефонно обаждане обръща плановете й с главата надолу.
	Заедно с баба си и най-добрия си приятел Бен Мартина тръгва към хълмовете Матопо в Зимбабве. Това е странно място, в което законите не важат и нищо не е такова, каквото изглежда. Животът на един великолепен леопард е в опасност. Залогът е отдавна изгубено съкровище на африкански крал, заровено някъде сред странните хълмове на Матопо. Дали Мартина и Бен ще успеят да спасят леопарда?
