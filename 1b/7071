	Крис Тейлър отива в родилния дом, за да подготви документите за осиновяване на новороденото бебе на починалата си сестра. Когато обаче малката ръчичка на детето се обвива около пръста й, Крис разбира, че трябва да отгледа сина на Даян, като свой собствен, дори ако това означава да изостави стремителната си кариера. В продължение на пет години всичките й усилия са насочени към това да отгледа здраво и щастливо дете и да свърже двата края. Не е никак лесно, но си заслужава. Кевин става всичко за Крис и тя успява да създаде хубав живот за двамата. Но един ден на прага на дома й се появява бащата на Кевин. Той е преуспял, богат и свикнал да получава всичко, което поиска. Разбира се, той иска Кевин. Има правно основание за това, но нито той, нито Крис имат намерение да водят решителна война, която би наранила момчето. Има само едно решение… __Брак по сметка__
