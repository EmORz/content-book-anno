	През една снежна декемврийска нощ в шотландския град Сейнт Андрюз четирима студенти откриват умиращо момиче. Роузи Дъф е била изнасилена, намушкана с нож и оставена да умре в древното гробище на пиктите. Следствието се озовава в задънена улица. Единствените заподозрени по случая остават четиримата приятели, чиито дрехи са изцапани с кръвта на убитата.
	Двайсет и пет години по-късно местната полиция подновява неприключени следствия и неразкритото убийство на Роузи Дъф излиза отново на дневен ред. Някогашните четирима студенти са зрели мъже със семейства и професии, но подозренията, белязали живота им, продължават да тегнат над тях. Не само полицията търси убиеца — в сенките се таи човек със своя представа за правосъдие, твърдо решен да отмъсти за смъртта на Роузи Дъф. След две нови убийства става ясно, че незнайният отмъстител не се спира пред нищо. За приятелите има само един изход — те трябва да открият истинския убиец, за да спасят собствения си живот.
C>
	„Макдърмид отново съчетава психология и въздействаща атмосфера в заплетен и напрегнат сюжет.“
@	Скотланд он Сънди
C$
C>
	„Вал Макдърмид напомня на ревящо ферари в натоварения трафик на криминалната литература.“
@	Индипендънт
C$
