C>
	Бях в Лондон. Бях с приятели, както обикновено. Купо­нясвахме, както обикновено…
	Случвало ли ви се е да си живеете живота, да живеете в собствената си реалност и в един момент става нещо… Виждате нещо или чувате нещо и внезапно светът ви се разбива на хиляди парчета… остро, горчиво осъзнаване. Снощи с мен се случи точно това…
C$
	Ново име, нов град, нов живот. Настасия го прави твърде често, за да помни точната бройка. И едва ли скоро ще престане, защото нищо не свършва в живота ти,… когато си безсмъртен. Затова Настасия търси убежище в дом за безсмъртни, които успешно се справят с бремето на вечния живот. При тях тя намира сигурност — хора, които я разбират и й помагат. Там среща великолепния, невъзможно привлекателен Рейн и двамата откриват, че помежду им има някаква необяснима връзка…
	В живота й от векове не са се появявали такива чувства, такава страст. Но дали тази зараждаща се любов няма да се окаже и обречена?
	И дали този нов град ще е ключът към нейното спасение — или към нейната смърт…
	Защото, когато живееш вечно, миналото ти има време да те настигне…
	Завладяваща история за приятелството и тайните, за вечната борба и предопределената любов.

	Кейт Тиърнан е автор на над 70 книги. Но признава, че най-голямото й предизвикателство е ърбънфентъзи трилогията „Безсмъртна любима“ — паранормална романтика, съчетаваща любов, която продължава да живее през вековете, и свят, изпълнен с магия. „Вечен живот“ е книга първа.
	Писателката с рождено име Габриел Шарбоне живее с двете си дъщери, двама доведени синове, съпруг, един пудел и „злополучен“ брой котки в Северна Каролина. Обожава гробища, страда от агорафобия и обича да чете еротични книги. 