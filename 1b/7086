	В Брайър Крийк никога не са виждали толкова изящни създания като Роан, Кестрел и Джейд — трите сестри, които се нанасят в отдалечената старинна къща на леля си. Мери-Линет случайно ги вижда да заравят нещо в задния двор и една нощ решава да ги проследи заедно с брат си Марк в гората. Двамата обаче се сблъскват с ужасяваща тайна. Сестрите са бегълки от Нощния свят, а брат им Аш е изпратен да ги върне обратно на всяка цена. Аш е суров и опасен и никога не е допускал, че може да се влюби в човешко същество. Момичето, в което той открива своята сродна душа, е Мери-Линет. Но тя, разкъсана от противоречивите си чувства към Аш и подозренията си, че най-добрият й приятел Джереми може да се окаже чудовище, се колебае дали да остане човешко същество или да се присъедини към Нощния свят.
