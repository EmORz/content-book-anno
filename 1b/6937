	Пет деца изчезват в една и съща нощ, за да се появят години по-късно на специално Коледно прати в Ню Йорк, придружени от странна, но невероятно красива гувернантка. Слухове и интриги следват петимата тийнейджъри в елитната гимназия „Марлоу“, където са записани да учат и където постигат изключителни успехи. В началото всичко изглежда като забавна игра. Но скоро петимата разбират, че уменията им са много по-мощни, отколкото са си представяли и за тях се налага да платят определена цена. Ала амбициозните тийнейджъри са решени на всяка цена да постигнат целите си… докато двама от тях не разкриват тайна, далеч по-шокираща от собствените им непростими грехове.
	Героите на този роман са изправени пред същото предизвикателство като Фауст — има ли нещо достатъчно ценно, за да продадеш душата си за него?
