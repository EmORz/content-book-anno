	Един странен обрат на съдбата прави Силвестър Гълбрайт наследник на заклетия му враг граф Стоунхеридж. Но при едно условие — Силвестър трябва да се ожени за една от внучките на стария граф. Изборът не е труден — зашеметяващо красивата Теодора веднага привлича вниманието му. Силвестър е убеден, че ще успее да укроти опърничавата си годеница. Ала когато упоритата Тео започва да го забърква в скандал след скандал, търпението му свършва. Оттук нататък той ще действа според принципа на тоягата и моркова — все едно колко очарователна е младата му съпруга.
