	Елегантно платно на конфликта между силите на светлината и силите на мрака!
	В това обширно, динамично и вълнуващо продължение на „Престолът от драконова кост“ разпръснатите съюзници, които се противопоставят на изменника Елиас, върховния крал на Остен Ард, и на Инелуки, Краля на бурите, си проправят път към Камъка на раздялата в древния, изоставен град Енки-е-Шао’сейе. Момчето Саймън, тролът Бинабик и техните спътници пренасят Трън, един от трите меча, от които зависи разгромяването на силите на злото. След като успява да надживее премеждията, Саймън остава единственият простосмъртен, който прониква в Джао е-Туникай’и, последното убежище на ситите, за да потърси подкрепа от тях. Малка група привърженици придружава принц Джосуа, водач на съпротивата срещу неговия брат Елиас. Те биват предадени от главатаря на номадско племе трингите. Докато Елиас укрепва своята власт с помощта на норните, Кралят на бурите спуска вечна зима върху опустошената земя.
	Тад Уилямс ловко преплита всички тези приключения, за да стигне до един епичен и величествен финал.
