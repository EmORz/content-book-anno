	Понякога любовта е предопределена от съдбата.
	Друг път е прокълната…
	__Лена Дюшан__ се различава от всички други момичета в малкото градче Гатлин.
	Надарена с чародейни сили, тя се опитва да се слее с останалите и да се пребори с проклятието, което преследва рода й от години. Но дори и сред обраслите с бурени градини, мрачни тресавища и ронещи се надгробни камъни на потъналия в следобедна дрямка град, тайните не могат да останат скрити дълго…
	__Итън Уейт__ се опитва да напусне града, в който семейството му е живяло винаги, и брои месеците до заминаването си в колеж. През деня отчаяно се бори със скуката, през нощта обаче започва да сънува един и същ странен сън с тайнствено момиче.
	Когато Лена идва да живее в най-старото имение в окръга, обвито със зловеща слава, Итън е привлечен неустоимо от нея и е твърдо решен да открие каква е връзката между тях.
	_В град без изненади — тъмен и злокобен, една тайна може да промени всичко._
	И само любовта може да те изведе от мрака…
