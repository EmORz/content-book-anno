	Пекин, 1914 г. Осемгодишната Източна перла, дъщеря на последната наложница на принц Су, наднича иззад паравана, докато баща й прави секс с едно от слугинчетата. Рано съзрялото й сексуално любопитство е сурово наказано и става причина за изгнанието й при роднини на семейството в Токио. Впоследствие младата жена е принудена да сключи брак в безрадостната, студена Монголия, но по време на изгнаничеството й дръзките мечти не я напускат. Източна перла отказва да бъде подчинена и не след дълго се озовава в кипящия от живот Шанхай. Вярна на бунтовната си същност, става японска шпионка и загърбва китайското си минало.
	Романът проследява трескавата житейска съдба на реално съществувалата Йошико Кавашима — пленителна и противоречива личност, свикнала да живее на ръба, да блести в обществото денем и да се бори с демоните си нощем, способна да манипулира човешки съдби в опит да открие собствената си същност.
