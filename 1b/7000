	Тя е страхотна, забавна и не страда от скрупули. Бившите й гаджета са все едри риби — имената им сякаш са взети от справочника „Кой кой е в Холивуд?“. На трийсет и една години тя може да се похвали с апетитно тяло, с тоалети на известни дизайнери, а в бележника й с телефони няма имена на случайни хора. С приближаването на трийсет и втория си рожден ден обаче Клариса започва да се замисля за бъдещето. Има ли мъж, способен да укроти тази стихия и да я превърне в предана съпруга? На хоризонта се задава Аарон Мейсън — талантлив и многообещаващ холивудски продуцент. Набитото око на Клариса вижда в него потенциален съпруг, бъдещият господин Алпърт. Тя усилено планира една от най-грандиозните сватби в Холивуд преди още да излиза с кандидат-съпруга. Дали този път Клариса не е налапала по-голям залък, отколкото може да преглътне?
