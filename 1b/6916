	Младата журналистка Глена Рейнолдс е принудена да се бори за спасяването на компанията на баща си, която е застрашена от фалит. Само един човек може да й помогне — минният магнат Джет Кулсън. Съдбата я среща с него, за да изживее мигове на надежда и отчаяние, за да изпита любовни трепети и унижение.
	Ще успее ли Глена да спаси баща си и себе си?
	Джанет Дейли е сред най-популярните американски писателки на съвременна женска проза. Тя се смята за една от най-продуктивните авторки със своите 92 романа, многократно преиздавани в световен мащаб, Започнала успешната си кариера като водещо име на издателската кампания „Арлекин“, днес тя се нарежда сред световните бестселърови автори. Последните й романи шестват успешно в най-престижните класации за съвременна литература. Джанет Дейли живее със семейството си в Брансън, щата Мисури.
