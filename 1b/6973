	Планетата Калгаш е на прага на хаоса — но това знаят само шепа хора. Калгаш познава единствено вечната светлина на деня. В продължение на повече от две хилядолетия небосводът е бил огряван от някаква комбинация на шест слънца. Но сега сумракът се сгъстява. Скоро всички слънца ще залязат и страховитото великолепие на Нощта ще призове лудостта, която ще сложи край на цивилизацията.
	Разказът на Айзък Азимов „Падането на нощта“ излиза за първи път през 1941 г. Той веднага е признат за класика, а авторът му се превръща в легенда. Но късият разказ не е пълният разказ. В тази книга доктор Азимов обединява усилията си с многократния носител на наградите „Хюго“ и „Небюла“ Робърт Силвърбърг, за да изследват и доразработят една от най-грандиозните концепции в историята на научната фантастика.
	В този роман вие ще станете свидетели на Падането на нощта и на още много други неща… Ще научите какво се случва на разсъмване.
