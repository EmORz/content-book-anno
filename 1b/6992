	__Една книга, изгубена в продължение на шест столетия, пази проклета тайна!__
	„Книга на душите“ продължава действието година след събитията в „Библиотеката на мъртвите“. Животът на агент Уил Пайпър е завинаги променен от изумителната тайна, която открива в секретната правителствена централа, дълбоко под пустинята в Невада.
	Принудителното му пенсиониране от ФБР е прекъснато, когато една отдавна изчезнала книга от Библиотеката на мъртвите се появява на търг в Лондон. Бивши служители в Зона 51, наричащи се Клуб 2027, наемат Уил да им я осигури. Това е книгата, вдъхновила Шекспир и пророчествата на Нострадамус, и щом Уил се добере до нея, животът му няма да струва нищо — смъртната му присъда е заповед с първостепенна важност, спусната от най-високите кръгове на властта.
	Защото в книгата има някои истини, които са твърде опасни, за да бъдат известни… Истини, свързани с бъдещето, световното господство… и края на всичко.