	Класът на Мартина отива на морска екскурзия, но корабът им е връхлетян от страховита буря. Мартина и няколко нейни съученици се оказват зад борда — сами сред бурните океански вълни. Над тях е нощното небе, а под тях, в океанските води, дебнат акули.
	Тогава се появяват делфините. Те отвеждат децата на необитаем остров, където малките корабокрушенци трябва да се научат да оцеляват заедно, въпреки различията помежду си. Дали дарбата на Мартина ще й помогне да спаси съучениците, себе си и делфините? Дали необикновените й сили ще са с нея, когато са й нужни най-много?
