	Завладяващ, разтърсващ и сензационен е новият роман на Карън Молине.
	Като оставим настрани увличащия ни пикантен сюжет, напомнящ изповедите на прочутия Маркиз дьо Сад, този роман задоволява вкусовете и на най-взискателния читател с проникновения си психологизъм и несъмнените си литературни достойнства, заради които седмици наред бе на върха на световните класации.
	Книгата ни разкрива древен обред на един Лондонски клуб, оцелял от средните векове до днес. Негови членове са тринайсет свръхбогати английски благородници, които се събират на всеки три години, за да наддават за отвлечена красива девойка без родители. Този, който спечели търга, я взима за своя пленница и се държи с нея като с робиня. И то за срока, за който е заплатил, а омръзне ли му, я предоставя на другите.
	Младата американка Изабела, пристигнала в Лондон при своята братовчедка, се превръща в тяхна поредна жертва за цели 19 години. Тя успява да се изтръгне по-рано от лапите на своите мъчители и на фона на световната история авторката проследява личния й срив, настъпилия обрат в живота й, търсенето за нов смисъл в отмъщението. Вече преобразена в Беладона и собственица на нощен клуб в Ню Йорк, тя привлича в него мъчителите си един подир друг, за да намери успокоение, след като им отмъсти.
