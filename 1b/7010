	Телевизионната публика у нас с огромен интерес проследи сериала „Изключителна жена“, създаден по едноименния роман на Барбара Тейлър Брадфорд. В продължението на семейната сага, озаглавено „Да задържиш мечтата“, писателката описва съдбата на вече възрастната, но все така проницателна и упорита Ема Харт, възложила управлението на финансовата си империя на внучката си Пола. Читателят ще узнае как младата и красива бизнес дама се стреми да задържи мечтата на своята баба за могъщество и богатство. Повествованието преминава от йоркширските замъци до луксозните ски курорти в Шамони, от пищните спални до блестящите небостъргачи на световния бизнес. Подкрепена от желязната воля на баба си, Пола преживява най-голямата си любов и най-тежката си загуба, за да излезе победителка и да превърне мечтата на Ема Харт в своя собствена.
