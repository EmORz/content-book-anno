	Никой не предполага, че когато известният лондонски развратник Джак Тремонт целува мис Миранда Мабърли, смятайки я за своята любовница, ще съсипе репутацията на младата дама и ще разруши годежа й. За Джак обаче тази целувка е като никоя друга.
	Години по-късно Миранда се крие далеч от Лондон, представяйки се за преподавателка в „Академията за млади дами на мис Емъри“. Там тя си е изградила почтен живот, далеч от погледа на обществото и на опасните мъже. Когато разореният и унижен, макар и все още дяволски привлекателен Джак пристига, за да придружи до дома своята непокорна племенница, Миранда прави всичко по силите си, да избягва мошеника… но успява единствено да попадне в обятията му и да пробуди желание, което е всичко друго, но не и благоприлично.
	Миранда иска да избяга от желанията на сърцето си, но нейното решение не е пречка за три ученички-сватовнички, които разпознават истинската страст, когато я видят. Те няма да намерят покой, докато тяхната прекалено почтена учителка и развратният лорд не открият любовта, която е тяхна съдба.
