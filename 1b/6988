	__Един-единствен жест понякога е достатъчен, за да промени всичко.__


	Сан Франциско. Елиът, известен хирург, така и не е намерил утеха за смъртта на Илена — жената, която е обичал до полуда и която е починала преди тридесет години.
	Един ден по невероятно стечение на обстоятелствата, той получава възможността да се върне назад и среща… себе си. Среща младия мъж, какъвто е бил тогава. Върнал се е в решителен момент, когато един-единствен жест може да спаси Илена.
	И да промени неумолимата съдба, която е предопределила нейната участ завинаги.
	Но да донесе много страдания на себе си и на своите най-близки хора.
	Какво обаче е позволено да променя? Кои грешки би трябвало да избегне? Коя болка, кои угризения, кои съжаления да заличи?
	Наистина ли е възможно да придаде нов смисъл на своето съществуване? Или може би ще направи нови, още по-фатални грешки?


	Гийом Мюсо е на 33 години. Първият му роман „И след това“ (Изток-Запад, 2005 г.) пожъна колосален успех не само във Франция, където бе продаден в половин милионен тираж, но бе междувременно преведен на 15 езика и пресъздаден в едноименния филм (януари 2009 г.) с участието на Джон Малкович, звездата от „Изгубени“ Еванджелин Лили и др. Последва го вторият му роман „Спаси ме!“, намерил отново отличен прием сред читателската аудитория. Днес Гийом Мюсо е може би най-високо котираният френски романист.
