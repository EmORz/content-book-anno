	Кейт Куин е родена в Южна Калифорния. Учи в Бостънския университет, където получава бакалавърска и магистърска степен по класическо пеене. Дъщеря на историк, тя израства с разкази за Юлий Цезар и Александър Велики; написва първата си творба на седемгодишна възраст, а след като гледа филма Спартак, решава един ден да издаде книга с герой гладиатор. Тази нейна мечта се превръща в реалност чрез романа й „Господарката на Рим“.


	Нерон е мъртъв. Годината е 69 сл.Хр. Римската империя е апетитна хапка. Кръвопролитията се пренасят от двореца по улиците на Рим. Навсякъде цари хаос. Годината на четиримата императори ще промени всичко — особено живота на две сестри с много личен залог за крайния изход.
	Кървав преврат обръща наопаки света на Корнелия и Марсела и те трябва да маневрират предпазливо, за да оцелеят. Докато едната се опитва да събере отломките на разбитите си мечти, другата открива скрития си талант да влияе върху решенията на най-могъщите римски мъже. Но може да има само един император… и само една императрица.
C>
	Пленителен разказ… Кинематографски стил, епична любовна история… Куин съживява Рим в целия му блясък и жестокост, с присъщите му интриги и сблъсъци… Вълнуващо четиво.
@	сп. „Мари Клер“
C$
