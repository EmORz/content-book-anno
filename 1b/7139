	„Графиня просякиня“ — книга, в която контрастът между доброто и злото ни вдъхва утехата от тяхната преходност… Страданията на прелъстената и изоставена, прогонена заедно с детето си от бащиния дом и преследвана от своя демоничен съпруг — прелъстител, крадец и убиец — графиня, като че ли никога няма да имат край… Четири сюжетно свързани помежду си книги, които читателят ще чете със затаен дъх, ще преживява заедно с героинята и ще бърза към развръзката…


	„— Стой! Стой! — извика някой след барона и един човек препречи пътя му.
	— В името на закона, вие сте арестуван!
	Изтрещя изстрел от револвер и полицаят падна на земята. Последваха гърмежи от всички страни. Куршумите свиреха покрай зидовете на парка…
	Горе, в добре осветената стая, намериха мъртвото тяло на Мануелита. Наведени над нея, напрегнато следяха усилията на лекаря да възвърне живота й…
	— Вече няма смисъл.
	Един от полицаите извади бележника си.
	— Причини за смъртта? — попита той.
	— Била е удушена — отвърна лекарят.“
