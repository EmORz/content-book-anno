	Преследвайки неуловим банков обирджия, Чад Дилейни не се задържа дълго на едно място. Но закоравелият ловец на глави има необяснима слабост към деца, изпаднали в беда. Така един ден се оказва пред вратата на Сара Темпъл, понесъл на ръце петгодишния й син. Виолетовите очи на Сара го приковават на място. Той е чул слуховете за скандалния й живот и като наблюдава полюшването на ханша й, си пожелава да вкуси от нейните прелести. Последното, което Сара иска, е денонощната опека на един суров човек на закона. Душата й е преситена от болка, извираща от годините презрение. Но под нежните грижи на Чад тя усеща как пламъкът на яростта се превръща в пламък на желанието.
	И се заклева да го привърже към себе си във връзка, изкована от истинска любов.
