	В деня, в който Мартина навършва единадесет години, животът й се променя напълно. Родителите й загиват в пожар и тя трябва да напусне дома си в Англия и да заживее в природния резерват Савубона в Африка, заедно с баба си, за която дори не е чувала до момента.
	Новият й дом е място, колкото красиво, толкова и безмилостно, пълно с тайни и загадки. Какво крие баба й? Защо всички я държат далече от животните? Наистина ли тук живее бял жираф, както разказват легендите на зулусите…
	Една приказна история за невероятната връзка между Мартина и белия жираф, изпълнена с аромати, звуци и опияняващата магия на Африка…
