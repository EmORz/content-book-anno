	Каролина има всичко — внимателен секси съпруг, син в тийнейджърска възраст, успешна кариера в Ню Йорк. Тогава без предупреждение я посича нечакана трагедия — съпругът й получава сърдечна криза и умира далече от нея, в Амстердам. Следва нов опустошителен удар — люшкайки се между скръбта и шока, тя научава, че там, зад граница, далече от нея и сина им, той е имал друг дом, друга жена, друго дете. Тръгнала на жестока разправа с Другата, Каролина е принудена да се изправи пред истината за брака и мъжа, когото е мислела, че познава. И прозряла истините за живота, тя открива неподозирани вътрешни сили, преодолява собствената си сърдечна криза и, опряла се на едно ново чувство, влюбена отново, избира възможността за ново бъдеще. Една история за любов и загуба, но и за бляскав женски триумф в днешния суров свят…
