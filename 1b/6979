	Когато някой ти е разбил сърцето, има само едно място, където можеш да избягаш…
	На сватбата на най-добрата си приятелка Анджела хваща годеника си в изневяра. Тя напуска Лондон и се качва на първия самолет за Ню Йорк, все още облечена в шаферската си рокля и с шикозните си обувки „Кристиан Лубутен“. Паспортът е единственият й багаж.


	И нейното нюйоркско приключение започва…
	Анджела Кларк се влюбва в най-невероятния град на света. Градът, в който можеш да намериш вълнуващ секс, готини приятели, страхотни места за пазаруване, нощни клубове, диви купони. И е идеалното място за започване на нова кариера — известна редакторка й възлага да пише за преживяванията си в свой собствен блог (Кари Брадшоу, изяж си ушите от яд!). Но едно е да разказваш за шопинг, за лудориите и любовните си авантюри, съвсем друго е да споделиш с целия свят за изневярата на гаджето си, за предателството на приятелите и да признаеш, че отново си влюбена…
	… в Ню Йорк
	Но дали Анджела ще го предпочете пред родния Лондон?
