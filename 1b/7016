	Питър Халам е известен лекар, сърдечен хирург, спасил не един живот. Ала не и този на своята съпруга, чиято смърт е бил безсилен да предотврати. Все по-трудно му е без нея, без сгряващата живота ласка на любовта.
	Мелани Адамс е телевизионна „звезда“, която отглежда сама двете си дъщери, погълната преди всичко от професионални проблеми. Не й е леко без близък човек, с когото да споделя грижите си, и макар да е достигнала завиден връх, тя все по-често бива угнетявана от самотата.
	Но един ден Питър и Мелани се срещат…
