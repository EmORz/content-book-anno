	Когато в Амстердам е убит професор Роснер — анализатор на тероризма и сътрудник на израелските тайни служби, Габриел Алон е изпратен да унищожи архива му. Рутинната на пръв поглед задача се превръща в най-трудния случай на агента на Мосад. Габриел се натъква на чудовищен план за терористична атака в центъра на Лондон. Мишената е Елизабет Холтън — дъщеря на американския посланик във Великобритания и кръщелница на президента на САЩ.
	Алон пристига на мястото на отвличането с няколко секунди закъснение и не успява да спаси Елизабет от похитителите. Малко по-късно лондонското метро е разтърсено от бомбени експлозии.
	За пореден път Алон е привлечен да сътрудничи на британските и американските служби за сигурност. До екзекуцията на дъщерята на посланика остават броени часове, а Габриел ще попадне в капана на майсторски замислен престъпен план.
