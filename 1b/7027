	Умберто Алварес губи всичко, когато жена му и двете им деца са убити от преминаващ влак, докато пресичат неохраняван жп прелез. Северните щатски железници отричат да е имало инцидент, но Алварес е решен да ги съсипе. Бившето ченге Питър Тейлър е без работа, без приятелка и почти без дом. И то само заради кратък миг, в който едва не пребива до смърт един чернокож. Дали е проява на расизъм или притичане на помощ на малтретирано дете?
	Така или иначе с 11-годишната кариера на Тейлър като разследващ детектив е свършено.
	Сега обаче той има шанс за реабилитация. Заедно с чаровната Нел Прийст двамата трябва да спрат пъкления план на Алварес. Случаят обаче е доста по-сложен и по-заплетен, отколкото си мислят първоначално.
C>
	„Паралелни лъжи“ ще ускори пулса ви и устните ви ще пресъхнат. Талантът на Пиърсън е неоспорим. Проучването му за влаковете е безупречно, мисълта — подредена, героите — пълнокръвни.
@	Дейвид Абрамс, „Дженуъри Мегъзин“
C$
C>
	„Най-добрият автор на трилъри на планетата.“
@	„Буклист“
C$


	Ридли Пиърсън е роден на 13 март 1953 г. в Глен Коув, Ню Йорк. Той е сред бестселър авторите на „Ню Йорк Таймс“ и е първият американец, получил стипендията „Реймънд Чандлър-Фулбрайт“ от Оксфордския университет.
