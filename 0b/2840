	В изключителния и невероятно далновиден нов роман на Том Кланси идва едно ново поколение.

	Фирма, която се нарича „Хендли и съдружници“, върти доходен бизнес с акции и ценни книжа в невзрачна сграда в Мериланд. Всъщност нейната истинска цел е съвсем друга: да открие и да установи от къде идва терористичната заплаха и да се справи с нея. Създаден със знанието на президента Джак Райън, „Колежът“ непрекъснато търси обещаващи нови таланти. Трима мъже са на път да попаднат в полезрението му.
	Първият от тях е Доминик Карузо — млад агент на ФБР, завършил само преди година школата в Куантико, чиито бързи действия решават изключително брутален случай на отвличане, съпроводено с убийство. Вторият е братът на Карузо, Брайън — капитан от морската пехота, току-що завърнал се от първата си бойна задача в Афганистан и вече привлякъл вниманието. А третия е техният братовчед… младеж на име Джак Райън Младши.
	Израснал в характерна за интригата среда, син на бивш президент, Джак иска да приложи на практика знанията си, но когато почуква на вратата на „Колежа“, открива, че не е готов за това, което му предстои да срещне. Защото това там е един различен свят, а тук… нещата са на път да станат много по-опасни.