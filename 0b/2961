	Марая Макензи пристига след дълго отсъствие в семейното ранчо, решена да се върне към живота, който винаги е обичала, и да издири в земите на своите прадеди отдавна изгубената златна мина. Кеш Макуин, който гостува в ранчото, смущава мислите й и я отвлича от поставената цел, но пък е единственият човек, който е достатъчно издръжлив и упорит, за да й помогне в диренето. Красивите жени като Марая не са сред неговите приоритети. Той вече е достатъчно опарен от досега си с тях, ала изкушението е твърде голямо и Кеш постепенно започва да вярва, че наистина има неща, по-ценни от златото…
