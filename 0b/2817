	Понякога най-добре опазените тайни са публичните…

	Ема е изплашено, самотно дете, незаконна дъщеря на знаменит рокпевец. В един прекрасен ден прочутият й баща я изтръгва от мизерията и като в приказката за Пепеляшка я отвежда на един сякаш никога несвършващ бал. „Приказката“ е жестоко прекъсната в нощта, когато пред очите на Ема убиват братчето й.
	От страх да не загуби и нея баща й я затваря в „позлатена клетка“. Ема отчаяно търси в любовта щастие и допир с истинския живот. Но щастието й е мимолетно — тя осъзнава, че най-страшната тайна навярно се крие дълбоко в подсъзнанието й, тайна, заради която може да загуби живота си.
