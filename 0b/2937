	Крехката гейша Кихару разказва своя живот и от страниците блика неподозирана сила. От сумрака на японските чайни до магнетизма на американските градове, от любовта до предателството, от лукса до лагерите и следвоенната мизерия, от съкровеното майчинство до страшната болка, която само децата могат да причинят на своите майки и над всичко това — най-висшето откровение: любовта.
	Жената, която идва от далечния свят на върбите и разцъфналите вишни, умее не само разказва, тя блестящо владее изкуството на недоизказаното — онова, което не е написано, а само се предусеща и създава обаянието на текста.
