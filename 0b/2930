	„Не може да бъде! Наистина ли е ръкопис на Достоевски?“
	Николас Фандорин, внук на неотразимия Ераст, британски баронет, преселил се в посттоталитарна Русия и собственик на фирмата „Страната на съветите“, за пореден път се забърква в невероятна история. В ръцете му попада първата страница от непознат досега ръкопис на Достоевски — ако изчезналият ръкопис се окаже автентичен, стойността му би била баснословна. И не само това — по всичко личи, че ръкописът е първа версия на „Престъпление и наказание“, писана като криминален роман.
	И така — наистина ли Расколников е убил лихварката?
	До какъв извод ще достигне този път в разсъжденията си Порфирий Петрович?
	Какъв ще бъде изходът от лабиринта на съвременните престъпления, в който попада Николас, забъркал се в огледална версия на „Престъпление и наказание“ в наши дни?
	Новобогаташи, издатели, литературни агенти, наркомани и бедняци възраждат образите от безсмъртния роман на Достоевски.
