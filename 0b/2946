	Кошмарът на всеки родител… Тиа и Майк Бай не са и допускали, че ще паднат толкова ниско — да шпионират децата си. Но шестнайсетгодишният им син Адам напоследък се държи отчуждено, а самоубийството на най-добрия му приятел ги кара да бъдат нащрек. И ето че само дни, след като инсталират специална програма в компютъра на сина си, те са стреснати от лаконично съобщение от неизвестен изпращач, нареждащо на сина им да си трае, ако иска всичко да е наред.
	Като капак на всичко Майк разбира, че съседското момче, чийто лекуващ лекар е той, се нуждае от спешна бъбречна трансплантация. Майк внезапно се оказва в центъра на експлозивна тайна, която може да взриви семейството на детето.
	Друга съседка — Бетси Хил, майката на самоубилото се момче — случайно научава неподозирани неща за нощта, когато умира синът й. Но преди да научи още нещо Адам изчезва и целият квартал е разлюлян от шокиращите събития. И докато животът на тези семейства се сплита яростно и трагично, отдълго крити връзки и събития започват да изплават на повърхността и принуждават отчаяните родители да търсят отговор на въпроса: докъде биха стигнали, за да защитят любимите си хора.
	Източник: http://www.books.bg/books/62/144539.html