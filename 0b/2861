	Ив Далас, най-доброто нюйоркско ченге и съпруга на баснословния богаташ Рурк, става свидетел на хладнокръвно убийство. Ив и стотиците зрители, дошли в театъра да се насладят на най-новата постановка, с изумление и ужас разбират, че пред очите им, на сцената, прободен с нож от партньорката си, умира техният любим актьор.
	Кой всъщност е убиецът? Какви са неговите мотиви?
	Предстоят разпити на безброй свидетели — актьори, сценични работници и зрители. С тази непосилна задача се заема лейтенант Ив Далас, която за кой ли пореден път се убеждава, че човешката природа е толкова неузнаваема, колкото е непредсказуема смъртта.
	Поредицата „В смъртта“ на Нора Робъртс продължава да жъне успех в целия свят. „Свидетел в смъртта“ е единадесетият роман от тази поредица, всяко заглавие от която неизменно оглавява американските класации в любовно-криминалния жанр. И „Свидетел в смъртта“ не прави изключение.
	Очаквайте следващия роман от същата поредица — „Присъда в смъртта“.
