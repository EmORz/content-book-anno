	Три жени се срещат на кръстопът в живота си, стават неразделни приятелки и са готови да рискуват в името на любовта.

	Самоуверена и амбициозна, Роз е закалена от премеждията в живота си. Отгледала сама тримата си синове, тя изгражда от нулата градинарския център, който преуспява и става символ на надеждата и независимостта за Роз и двете жени, с които споделя всичко. Младоженката Стела и младата майка Хейли са нейни сестри по сърце, а трите заедно са бъдещето на центъра. Но когато това бъдеще е изложено на риск, Роз наема чаровния специалист по родословия Мичъл Карнеги, за да проучи историята на предците й. Той е заинтригуван не само от тайните на семейството й, но и от изтънчената Роз. Самата Роз смята, че любовта вече я е отминала, но пометена от зашеметяващо увлечение, тя няма да позволи на нищо и никого да й попречи да бъде щастлива.
