	От най-успешно продавания според в-к „Ню Йорк Таймс“ автор, чиито трилъри биват определяни като „смразяващи“ и „великолепни“.

	Харди и Глицки се оказват въвлечени в убийство във висшите кръгове в Сан Франциско, където се сблъскват парите и политическото влияние.
	Всичко започва с двойно убийство. Жертвите са популярни личности — представител на висшето общество със солидни политически връзки и неговата годеница. Кметицата на града настоява със случая да се заеме опитен и известен детектив. Така Ейб Глицки се впуска в изпълнено с противоречия разследване и нарушава полицейската йерархия, за да продължи.
	Докато процесът за убийство, воден от Харди, се развива към своя смайващ финал, преследването на истината от страна на Глицки разобличава и измама, чиито нишки водят извън Сан Франциско. Разкриването на отчаяни тайни може да се превърне в нещо повече от смъртна заплаха.

	Джон Лескроарт е автор на петнайсет романа, сред които са „Адвокати на защитата“, „Първият закон“, „Клетвата“, „Предварително изслушване“.

	„Приковаващо четивен.“
@	Сан Франциско Кроникъл

	„Шеметна скорост, наелектризирани сцени в съдебната зала и богато изваяни персонажи.“
@	Пийпъл
