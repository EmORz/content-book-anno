#	СВЕТЛИНИ. КАМЕРА. УБИЙСТВО.

	Клиентката на Нина Тери Ландън е жена, занимаваща се с кино. Нейният документален филм за изчезването на младо момиче повдига тревожни въпроси. Покрусените от скръб родители на момичето са на мнение, че филмът нарушава неприкосновеността на вътрешния им мир. Ала бруталното убийство на Тери променя всичко. Нина нарушава обещанието, което е дала пред себе си. Тя решава да защити в съда човека, обвинен, че е убил Тери — мъж, когото е познавала преди години и когото се е надявала никога повече да не среща в живота си. Изведнъж тайните от миналото на Нина започват да излизат на повърхността в случай, свързан с убийство, който става все по-опасен с всеки изминал ден. Доказателствата срещу клиента на Нина са железни и необорими — видео материал, заснел последните думи на издъхващата Тери. Единствената възможност Нина да спаси този човек може да се окаже незаконна. И ако тя не успее да го стори, може да изгуби делото, адвокатската си практика… дори своя живот.
C>
	„Вълнуващ съдебен трилър“
@	списание „Лайбръри Джърнъл“
C$
C>
	„Изкусен, колоритен разказ за подлостта, проявявана в престъпния свят и в съдебната зала“
@	списание „Паблишърс Уийкли“
C$
