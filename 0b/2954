C>
	„Малкото русо момиче, девет или десет годишно, така приличаше на Кейт, че на Джулия й се зави свят. То възникна изневиделица на «Илчестър плейс», дошло от никъде, като тичаше сякаш без да стъпва на земята и въртеше ръцете си подобно крила на вятърна мелница. Джулия почувства най-напред острата, позната болка на траура, която бързо стана толкова силна, че си помисли дали няма да шокира човека от компанията, повръщайки върху посърналите лалета…“
C$
	Бягайки от прекалено грубия си съпруг и особено от спомена за трагичната смърт на малката си дъщеря Кейт, Джулия се настанява в една хубава къща в сърцето на Лондон, вярвайки, че тук ще намери мир и сигурност. Но лека-полека това място показва истинското си лице. Задушавана от една потискаща атмосфера, ужасявана от нощни шумове и силуети, които й се мяркат посред бял ден, Джулия се чувства заплашена от всички страни.
	Наистина ли са решили да я докарат до лудост? Кое е това дете, което я преследва навсякъде? Единственият й изход е може би в това да разбере на каква отвратителна драма къщата е била свидетелка преди двадесет години. Но ще може ли да понесе ужасните разкрития, които я дебнат?…