	След смъртта на съпругата си адвокатът Пол Мадриани и дъщеря му Сара се преместват в Сан Диего, за да живеят по-близо до приятелката му Сюзан и нейните две дъщери, но едва пристигнал на калифорнийския бряг, Пол е въвлечен в сложна съдебна битка, за която не подозира, когато поема издирването на изчезналата внучка на стария Джона Хейл. Семейство Хейл отглежда от малка осемгодишната Аманда, чиято майка Джесика е наркоманка. Когато обаче те спечелват 87 милиона от лотарията, Джесика неочаквано проявява майчински чувства — ще им отнеме внучката и ще се грижи за нея, ако не й платят огромна сума. И Аманда наистина изчезва. Скоро след като Пол поема случая, е убита фанатизирана защитничка на правата на жените, помогнала в отвличането и укриването на детето. Джона е арестуван и Пол се изправя срещу настървен прокурор. Всички следи водят към Джона. А онези, които могат да свидетелстват в негова защита, загиват един след друг. Следващата жертва може да е самият адвокат.
