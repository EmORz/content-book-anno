	_Майсторът на съдебния трилър Джон Лескроарт ни поднася блестящ, изпълнен с напрежение роман за смъртоносни тайни, привилегировани младежи и несигурно правосъдие._
	Дизмъс Харди е управляващ партньор в новосъздадената си процъфтяваща юридическа фирма. Младата му съдружничка Ейми Ву е поела защитата на Андрю Бартлет, седемнайсетгодишния син на богато семейство от Сан Франциско, който е арестуван за двойно убийство: на приятелката си и на учителя си по английски. Областният прокурор иска да го съди като възрастен, но решена да го задържи в системата за непълнолетни, Ву привлича Харди за втори адвокат на защитата. Докато случаят на Бартлет бавно върви към процес, серия от убийства разтърсва града. Неизвестен убиец, наречен от пресата Екзекутора, убива невинни граждани, на пръв поглед безпричинно. Ейб Глицки, който е назначен за заместник-началник на полицията, се опитва отчаяно да го спре.
	Докато градът е на ръба на паниката, Харди и Глицки са въвлечени в надпревара с времето: единият, за да спаси клиента си, а другият — да залови убиеца. Но нищо не е такова, каквото изглежда, и случаите на двамата приятели се оказват тясно свързани. Когато се стига до шокиращата развръзка, са разклатени самите основи на съдебната система в Сан Франциско.
C>
	„Завладяващ сюжет… заплетена интрига… запомнящи се образи“.
@	Чикаго Трибюн
C$
C>
	„Шеметно темпо, наелектризиращи сцени от съдебната зала, умело изваяни характери“.
@	Пийпъл
C$
C>
	„Лескроарт подарява на многобройните си фенове още една разтърсваща съдебна драма“.
@	Аайбръри Джърнъл
C$
