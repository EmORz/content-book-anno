	На другите деца им даваха ксилофон. А Сюзън просто трябваше да помоли дядо си да се съблече.
	Да. В семейството има Смърт. Трудно е да пораснеш нормално, когато собственият ти Дядо язди бял кон и размахва коса — особено пък, ако трябва да наследиш семейния бизнес, а всички те бъркат с Феята, която събира Зъбчетата на Децата. И особено, ако трябва да се изправиш лице в лице с новата, завладяваща музика, заляла Света на Диска.
	Тя не признава закони.
	Тя променя хората.
	Нарича се „Музика С Камъни В Нея“. Има ритъм и на нея може да се танцува, само че…
	Тя е жива. И никога няма да умре.
