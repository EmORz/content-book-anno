	Кайла ван Влийт се връща от Индия, за да търси наследството на покойния херцог Улвъртън. Но красавицата не подозира, че за това наследство се борят още двама претенденти. 
	Титлата най-сетне е получена от Брет Банинг. За него Кайла е просто една авантюристка, петняща доброто име на рода. Новият херцог обаче е не само високомерен, но и твърде очарователен. Затова Кайла скоро попада в спалнята на негова светлост. Но в Лондон нищо не остава скрито и тяхната среднощна страст заплашва да изпепели живота им…