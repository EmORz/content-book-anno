	Престъпникът е самонадеян, жертвите — самотни, болни и безпомощни. Въоръжен с виртуозния си скалпел, той се чувства като бог. Органите които изважда от жертвите, са изрязани с хирургическо умение. Нюйоркската полиция е объркана и озадачена. Кому са нужни така изтръгнатите органи? На пръв поглед убийствата изглеждат безсмислени, нелепи и маниакални, но човешката природа е така неузнаваема, както непредсказуема е смъртта.
	На лейтенант Ив Далас е поверена задачата да разкрие неуловимия сериен убиец, тъй като тя се слави като най-доброто нюйоркско ченге, макар че в личния си живот е само съпруга на баснословния богаташ Рурк.
	Серията „В смъртта“ на Нора Робъртс продължава да жъне успех в целия свят. И „Заговор в смъртта“ не прави изключение.
