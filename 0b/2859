	„Последният патриот“ е високоволтов трилър от майстора на съспенса Брад Тор. Това е един завладяващ, виртуозен и пълен с адреналин _екшън,_ в който бившият морски пехотинец и настоящ агент на Сикрет сървис Скот Харват се опитва да открие древна тайна, която може да спре настъплението на войнстващия ислям.

	_Юни, 632 г.сл.Хр._: Дълбоко в долината Урана на планината Арафат край Мека пророкът Мохамед споделя с най-близките си сподвижници своето последно потресаващо откровение.
	Дни по-късно е убит.

	_Септември 1789 г._: Посланикът на Съединените щати във Франция Томас Джеферсън, натоварен със Задачата да сключи примирие е мюсюлманските пирати от Берберския бряг, прави шокиращо откритие, което завинаги може да промени ролята на исляма в света.

	_В наши дни_: Когато кола-бомба избухва пред едно парижко кафене, Скот Харват неочаквано е върнат към живота, който отчаяно е искал да остави зад гърба си. Спасявайки набелязаната жертва, Харват неволно е въвлечен в опасна надпревара с много загадки, тайни кодове и древни артифакти. Целта е едно изгубено послание, което може да промени хода на световната история.

	Брад Тор е бивш служител на аналитичния отдел „Червена клетка“ към Департамента по национална сигурност на САЩ и автор на 7 бестселъра.

C>
	„Брад Тор ще похити дори и най-взискателните читатели, ще ги лиши от сън и моментално ще ги превърне в свои заклети поклонници.“
@	Дан Браун, автор на „Шифърът на Леонардо“
C$
C>
	„Каквото е Джейсън Борн за Студената война, това е Скот Харват за Войната срещу терора. Брад Тор е създал съвършения култов трилър на епохата след 11 септември и читателите със затаен дъх ще следят жестокия сблъсък, чиито залози са по-високи от всякога.“
@	Нелсън Демил
C$
