	В книгата се разказва за последната активна колония на болни от проказа в периода 1903 до 1957 година. Действието се развива в Гърция.
	Изправена пред съдбоносно решение в живота си, Алексис Филдинг копнее да научи подробности за миналото на своята майка София. Но възрастната жена никога не говори за този период от живота си. Всичко, което е признавала, е, че е израснала в малко селище на остров Крит преди да се премести в Лондон. Когато Алексис решава да посети Крит, София й дава писмо, което да занесе на добрата й приятелка с обещанието, че там всичко ще й се изясни. Още с пристигането си в Плака, Алексис с изумление разбира, че зад каменните ограждения на малкия пустинен остров Спиналонга е съществувала бивша гръцка колония на прокажени. Младата жена открива дълбока връзка с острова и неговите тайни. Тя се запознава с Фотини и най-накрая научава, че София е погребала всичките си спомени — историята на нейната прабаба Елени и дъщерите й и едно семейство, чиято съдба е разкъсвана от трагедия, война и страст.


	Виктория Хислъп е родена в Кент. След двадесетгодишно пребиваване в Лондон, тя се завръща в родното място и днес живее там. Докато следва английска литература, тя среща съпруга си Иън Хислъп, сценарист и издател на сатиричното издание Private Eye. Родители са на две деца.
