	Край американска военновъздушна база в Англия е открит трупът на млада жена. При огледа на мястото е намерена част от бележка, върху която е изобразен символът „омега“. Аутопсията, направена от съдебната лекарка Саманта Райън, също установява някои любопитни подробности.
	Започва мащабно разследване на британската полиция начело с приятеля на Саманта — инспектор Том Адамс. Намесва се и ФБР. Възможно ли е този случай да е свързан с поредица ужасяващи убийства, извършени в САЩ и Европа през последните няколко десетилетия? Ако е така, този път Саманта си има работа с международен сериен убиец…

	Найджъл Макриъри е бивш полицай, завършил Кеймбридж. Носител е на наградата „Едгар“. Романите му са филмирани и се радват на огромен успех.
