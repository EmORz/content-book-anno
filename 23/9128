	Трескавият свят на задкулисната политика!


	Есента на 1943 г. След поражението при Сталинград Хитлер знае, че не може да спечели войната. Знае също, че предстоящата конференция в Техеран ще заложи основите на бъдещия мир. Рузвелт вече е поискал безусловната капитулация на Германия като задължително условие за мирни преговори. С надеждата да извоюва по-благоприятни условия Хитлер е пратил свои тайни емисари при Тримата големи. Без негово знание същото е направил и Химлер, който готви преврат като разменна монета за мирното споразумение. Рузвелт и Сталин са склонни да преговарят, за разлика от Чърчил. Скоро напрежението в Техеран ще стигне връхната си точка и градът ще се превърне в сцена на опасна игра, в която много хора са заложили живота си.
	В центъра на всичко това се оказва Уилард Майер, оперативен агент, когото Рузвелт е избрал за свой пратеник. Хладнокръвен женкар със съмнително минало, Майер е съвършеният контрапункт на мъглявия свят от измамности, които съставляват света на задкулисната политика.
	Не по-малко убедителни са и другите участници в драмата — Рузвелт, Чърчил, Сталин и Хитлер, както и Химлер, Молотов и Шеленберг. Всички те населяват трескавия свят на един провокиращ трилър за онова, което е могло да бъде — една алтернативна история, в която съдбата на Европа е поставена на карта.


C>
	Когато Кер пише за исторически събития, те наистина вълнуват и стряскат читателя.
@	Таймс Литерари Саплъмънт
C$
