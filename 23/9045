	Ким Ларсен е обикновено момче, чието ежедневие е разнообразявано единствено от книгите, изпълнени с фантастични битки и космически приключения. Но един ден семейството му е поразено от голямо нещастие — Ребека, малката сестричка на Ким, не се събужда след сложна операция. И точно когато всичко изглежда безнадеждно, Ким е навестен от необичаен гостенин, който му казва, че единствен той може да спаси сестра си, попаднала в плен на злия магьосник Бораас във фантастичния свят Вълшебна луна. И така, Ким поема по тежкия път на изпитанията, придружаван от група верни и смели приятели. След множество битки с рицарите на злото и безброй препятствия той се изправя пред най-големия си враг, за да разбере, че окончателна победа не винаги е възможна. Истината е, че силите на Светлината и Мрака може би не могат да съществуват една без друга, а са преплетени в една истинска Приказка без край…
C>
	За мен това е история написана творчески и с богато въображение. Светът, в който те въвежда книгата, е изпълнен с всичко, за което човек някога е мечтал. Нищо в него не отговаря на обичайната логика и все пак е напълно обосновано… Лично аз приветствам мъдростта и поуките у всеки от героите. Смятам, че книгата ще бъде интригуваща за читатели от всички възрасти. Тя ще отвори съзнанието им и ще постави на изпитание вярванията им.
@	Teen Spot Reviews
C$
C>
	„Вълшебна луна“ е завладяващо приключение за почитателите на фентъзито. Онези, които са харесали „Ерагон“ и „Междузвездни войни“, ще се насладят и на тази книга.
@	Home School Buzz
C$
