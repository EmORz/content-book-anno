	Сърцето на света е разкъсвана от междуособици земя, където над огромните градове с блестящи кули се носят въздушни кораби, а в пристанищата кипи оживена търговия. От петдесет години Свещената империя на Ман завладява един след друг околните народи. Нейният водач е Светият матриарх Сашийн, която безмилостно налага властта си с помощта на жреци, обучени в изкуството да убиват. Аш е член на орден от убийци, рьошуните, които предлагат защита на своите клиенти, заплашвайки враговете им с отмъщение. Принуден от лошото си здраве да си вземе ученик, той избира Нико — гладен и отчаян младеж от обсадения град Бар-Кхос.
	Когато синът на Светия матриарх убива жена, намираща се под защитата на рьошуните, орденът е принуден да изпрати хора със задачата да отнемат живота му. С тази мисия се заемат Аш и неговият ученик, които се впускат в опасно приключение.
