	Авторът на книгата е полски журналист, работил като кореспондент на полската агенция по печата и „Жиче Варшави“ във Ватикана от 1968 до 1974 г., което му дава рядката възможност да опознае тънкостите на ватиканската дипломация.
	В занимателен стил са представени десетки факти от дейността на най-голямата църковна институция в света. Моравски не е спестил на „висшия морален авторитет“ — папата — допуснатите от неговата администрация „недоразумения“, дължащи се уж на неправилна информация, но издаващи в действителност истинското му отношение към социалистическите страни.
