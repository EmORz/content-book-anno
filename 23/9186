	Години наред специален агент Ник Пелисанте работи неуморно да бъде заловен и осъден дълго издирван мафиотски бос. Известен с прякора Електротехника, Доминик Кавело стои зад десетки поръчкови убийства. При специална операция на ФБР безскрупулният мафиот най-после е арестуван. Този път Ник е убеден, че Кавело ще си получи заслуженото. Уликите са железни, а показанията на свидетелите — достатъчно красноречиви, за да накарат съдията и заседателите да отсъдят най-тежкото наказание.
	Кавело обаче няма намерение да чака безучастно присъдата. Пословичен с жестокостта си, той поръчва на наемен убиец да се разправи с враговете му. След редица незначителни на пръв поглед заплахи автобусът със съдебните заседатели е взривен.
	Изглежда, държавата е безсилна да се справи с мафията. Агент Пелисанте и Анди Деграс — единствената оцеляла след експлозията, са готови на всичко Кавело да си плати за невинните жертви, между които е и синът на Анди.
