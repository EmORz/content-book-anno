	Кратко пътуване до Венеция нанася поредния удар върху обърканото ежедневие на Максимилиан Графски. Адвокат в разцвета на силите, Макс се изправя пред неочаквано предизвикателство. Инцидентната среща с коварната Елионор Резловска го захвърля в дълбоките води на едно жестоко приключение. Макс е притиснат между принудата да извърши престъпление и натрапчивото желание да избяга и потули следите си.
	Страхът, съмненията и неспособността на Макс да изплува от водовъртежа на събитията предизвикват у читателя неудържим изблик на смях и го карат да следи със затаен дъх обратите на действието.
	След всички заплахи, опасности и неволи, които го връхлитат, Макс е убеден, че битието му лети към пропастта. Тогава най-неочаквано съдбата му поднася безценен подарък.
@	От авторката на „Анонимус“
