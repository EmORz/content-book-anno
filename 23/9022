	Романът, изстрелял Търоу на върха.
	Прокурор е обвинен в убийството на любовницата си.


	Красивата прокурорка Каролин Полхимъс е жестоко убита. Разследването е възложено на колегата й Ръсти Сабич.
	Той трябва да реши случая светкавично. Преди изборите за нов главен прокурор. Преди да изгуби поста си. Преди някой да научи за аферата му с Каролин…
	Но изборите са спечелени от политически враг. Противник, който иска Сабич вън от прокуратурата. Мъж, който знае за връзката му с убитата и разполага с улики срещу него…
	От обвинител Сабич се превръща в обвиняем. А драматичното дело води до стъписващи разкрития за корупция, поквара и измама.
	Кой е убиецът на Каролин?


	Присъдата на критиката и читателите е категорична — този роман преобразява завинаги жанра на съдебния трилър и печели световна известност. С шумен успех е приета и екранизацията по книгата с участието на Харисън Форд. С прецизния гений на практикуващ адвокат „бащата на съдебния трилър“ Скот Търоу прави дисекция на съвършеното престъпление, за да зададе болезнения въпрос: ако не успеем да открием истината, ще възтържествува ли справедливостта?
