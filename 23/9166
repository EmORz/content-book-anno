	Амбициозната и красива Сара Йенсен е един от най-добрите дилъри в лондонското Сити. Когато управителят на Английската национална банка я поканва на разговор в своя офис, тя въобще не очаква, че ще я натовари с отговорната задача да се внедри в Интерконтиненталната банка и да разкрие извършителите на незаконни валутни операции, които донасят огромни печалби на кръг от високопоставени лица, свързани с Мафията. Сара приема предизвикателството, без да подозира, че се замесва в игра на живот и смърт.


	Линда Дейвис, авторка на романите „Гнездо на пепелянки“ и „Пустиня от огледала“, е обявена от критиката за примадона на финансовия трилър.
	Завършва Оксфорд през 1985 година и се премества в Ню Йорк, където в продължение на една година работи на Уолстрийт, в разцвета на маниите за финансови превземания и култ към парите. След това се връща в Лондон и работи като дилър в сфери, обхващащи цялата гама от изкупуване чрез лостов ефект до източноевропейски смесени предприятия и продажби на акции. През 1992 година напуска финансовия свят, за да се посвети на писателското поприще.
	„Гнездо на пепелянки“ е филмиран.
