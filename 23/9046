	Американецът Джеймс Мичънър е роден през 1907 г. Още с първата си книга „Разкази от Южния Пасифик“ получава признание и става носител на наградата „Пулицър“. Блестящо защитена докторска степен, проучвателска работа в престижни световни университети, преподавателска дейност в Харвард — тези моменти от биографията на писателя неизменно слагат своя отпечатък върху богатото му белетристично творчество, с голяма литературна и познавателна стойност, в което талантът на разказвач от висока класа е съчетан с проникновения поглед на изследовател и тълкувател.

	* * *

	„Хаваи“ е завладяваща сага със световна слава, основателно сравнявана с „Отнесени от вихъра“. Мичънър проследява бурната история на прочутите острови от заселването им до днешни дни на фона на драматичния живот на хора от различни раси и националности. С пиетет към екзотичното, към върховите изпитания и изяви на човешката личност авторът пресъздава онази удивителна сплав от ценности, обичаи и вярвания, в която се корени опияняващият островитянски чар, магнетичното излъчване на този земен рай.
