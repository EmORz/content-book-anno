	От авторката на „Градината на лъжите“.
	Случки от живота на три изключителни жени…


	Скъпи приятели, „Махалото на съдбата“ е история за едно възродено приятелство, за старата любов, за пречистващата сила на изкуплението в живота на три изключителни жени. Започва с предателството, което разделя Абигейл и Лайла, приятелки от деца, когато майката на Абигейл, икономка в семейството на Лайла, е изгонена.
	Години по-късно животът на Лайла се преобръща и тя отново се свързва със старата си приятелка, вече известна авторка на готварски книги. Лайла моли Абигейл за работа и получава мястото на икономка в дома й. Отмъщение ли е това, или крачка към възстановяване на старото приятелство? Вие преценете. Мога единствено да ви кажа, че ви предстои незабравимо пътешествие, което ме остави без дъх, докато го пишех.
	Ще се събере ли Абигейл с голямата си любов от тийнейджърските години, брата близнак на Лайла, Вон? Покрусената от мъка майка, чиято дъщеря е загинала по време на пожар във фабриката на Абигейл — ще успее ли да открие богатата собственичка? Ще намери ли Лайла любовта след самоубийството на съпруга си? „Махалото на съдбата“ предлага неповторимо преживяване и се надявам да му се насладите.
@	Искрено ваша, Айлин Гоудж
