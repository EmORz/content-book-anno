	Лизет усеща, че някой я следи. Подозира, че домът й се подслушва. Но няма никаква представа кой и защо я наблюдава. Още по-тревожното е, че не помни цели две години от живота си и не разпознава отражението си в огледалото.
	Появата на тайнствения и съблазнителен Хавиер отключва странни и смущаващи спомени. Но нещо нашепва на Лизет, че не може да му се довери, въпреки силното привличане, което изпитва към него. Скоро тя се превръща в мишена на безмилостни убийци, а Хавиер е единственият, който може да й помогне да научи какво е сторила и защо я преследват.


	Силни характери, заплетена интрига и изненади дебнат читателя от всяка страница и го оплитат в мрежите, сръчно изтъкани от майсторката Линда Хауърд. Нейните романи са продадени в над 10 милиона екземпляра в целия свят.
