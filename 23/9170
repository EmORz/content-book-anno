	В края на един дълъг ден, борейки се с натовареното улично движение, куриерът с колело Джейс Деймън получава последна поръчка, която трябва да изпълни. Но докато доставя пратката — плик от името на Лени Лоуел — адвокат, защитаващ престъпници, той едва не е прегазен от кола, която го преследва из тъмните задни улички на града.
	Само добрите инстинкти, придобити по улиците на Ел Ей, му помагат да се изплъзне заедно с пакета, който някой желае толкова силно, че е готов да убива.
	Джейс се връща в офиса на Лени Лоуел, за да открие, че ченгетата вече са там, адвокатът е мъртъв, а самият той е главният заподозрян за свирепото убийство. Неочаквано се оказва, че трябва да бяга както от убиеца, така и от полицаите, а ключът за спасението е пликът, който все още е у него — там се съдържа съобщението, което никой не иска да получи — истината.
