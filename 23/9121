	Никой не харесва бунтуващи се пленници.
	Научих това по трудния начин. Бях отвлечена от Земята и жестоко измъчвана заради борбената си натура, докато не осъзнах, че единственото нещо, което може да ме опази жива, е да бъда покорна, спокойна и отзивчива. Успях да оцелея.
	Когато бях спасена от космически пирати, те ми казаха, че съм в безопасност. Казаха ми, че отново мога да бъда тази, която бях в действителност, да бъда ядосана, ако искам, да се смея, да плача и да крещя колкото желая. Разбира се, не им повярвах. Със сигурност не повярвах на Аливос, най-мускулестия и силен пират. Всички казваха, че той не харесва нищо повече от едно хубаво сбиване, но към мен той бе мил и защитнически настроен. Как да се боя от някой, който ме държи толкова нежно в обятията си нощем?
	Но моят пират иска повече отколкото съм готова да му дам. Иска моя огнен темперамент… а аз не съм сигурна, че все още го притежавам.
