	Книгата „Начало без край“ на Цвета Порязова е вълнуваща история за живота на три поколения от едно семейство. Започва с познатите герои Никола и неговата дъщеря Зорница от сборника разкази „Просто Мария“. Авторката отново ни среща с тях. Съдбите им и съдбите на техните близки, деца и внуци се преплитат, белязани от болки, премеждия, полуистини, семейни проблеми и разочарования, но също така и със споделени чувства, мечти и малки и по-големи победи.
	Неслучайно книгата е със заглавие „Начало без край“. Тя остава отворена за въображението на читателите. Така както животът няма край и дори в най-трудния момент може да се роди нова надежда и да се постави ново начало. Стига да имаш сили, желание и братско или приятелско рамо до своето… Или любим човек, с когото сте готови заедно да изкачите и най-високия връх.
