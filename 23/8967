	_Брутално убийство_
	_Древен храм_
	_Изгубено съкровище_
	Фотографът от Британския институт по приложни изследвания Алек Зегливски заминава за Истанбул по проект за заснемането на мозайките в „Света София“. Няколко дни по-късно той е открит обезглавен в близост до храма.
	Шон Раян пристига в древния град, за да идентифицира тялото на приятеля си Алек. Той е твърдо решен да разбере кой и защо е убил младия мъж. За разплитането на мистерията Шон разполага единствено с няколко фотографии на неизвестни мозайки. Преди обаче да разбере къде са направени снимките, двама мъже се опитват да го убият. Шон се спасява с помощта на служителка по сигурността към консулството — Изабел Шарп. Двамата се впускат в опасно търсене на истината, което ще ги отведе в подземните тунели и тайни коридори на Истанбул. Там те ще се натъкнат на чудовищен замисъл за масово унищожение.
	Страхотен приключенски трилър за почитателите на Дан Браун и Скот Мариани!


	Този роман е художествена творба. Описаните в него имена, герои и случки са плод на авторовото въображение. Всяка прилика с действителни лица, живи или мъртви, събития или местности е чисто съвпадение.
