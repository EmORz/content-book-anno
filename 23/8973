	__Скот Мариани — авторът на „Конспирацията «Моцарт»“, „Пророчеството“, „Изгубената реликва“ и „Свещеният меч“__

	Внезапно телефонно обаждане откъсва бившия майор от британските специални части Бен Хоуп от скалното катерене и спокойния живот в Нормандия. Приятелката му Брук Марсел, с която се е разделил бурно преди няколко месеца, е изчезнала. Както и милиардерът Роджър Форсайт, извадил от морското дъно стар испански кораб, и личната му асистентка Саманта, поканила Брук на публичното представяне на уникалната археологическа находка.
	На борда на „Санта Тереза“ са открити безценни произведения на изкуството. И ковчеже с шифровани документи, криещи взривоопасна тайна. Каква е връзката между събития, случили се преди пет века в Англия, и бруталните действия на безскрупулен мексикански наркобос, който не се колебае да отвлича и убива, за да постигне целта си?
	Бен се впуска в надпревара с времето. Следите на похитителя водят от Ирландия и Испания до джунглите на Перу. Наяве излиза мрежа от интриги, корупция и алчност. Интересът към огромните петролни залежи в басейна на Амазонка заплашва да унищожи местните индиански племена. Ще успее ли Бен Хоуп да ликвидира ужасяващия си противник, преди да е станало твърде късно?
