	Мейв Бинчи е новият световен шлагер.
	Романите й, написани с лекота и финес, завладяха сърцата на милиони читатели и сякаш възкресиха позабравената магия на словото. И неслучайно оглавиха класациите за бестселъри, изпреварвайки по продажби Даниел Стийл, Сандра Браун, Нора Робъртс.
	Скандалните изповеди на няколко жени, обединени от капризите на съдбата. И сред тази разнолика мозайка — една голяма, романтична и старомодна любов.
	Нора, току-що завърнала се от Италия, и Ейдан Дън, улегнал мъж и преподавател по латински, се срещат и любовта ги омагьосва, тъй както се случва само в приказките. Нали при влюбените всичко е възможно, загадъчно се усмихва Мейв Бинчи и включва в интригата герой от „Тара Роуд“ и „Аленото перо“ — първите романи от ирландската сага, претърпели вече няколко издания на българския пазар.
