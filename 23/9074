#	КАКВОТО И ДА СТАНЕ С МЕН…
	(Из предсмъртно писмо)
	… Намерих ги в мазето на напълно разрушена къща в Дрезден през май 1945. Каквото и да стане с мен, моля те, запази ги! Те са безценни.
#	МЕРЦЕДЕСЪТ НЕ ВЛИЗА В ЦЕНАТА
	(Запис на телефонен разговор)
	… Цялата сделка ще ви струва само един милион, уважаеми. Мерцедесът не влиза в сметката. Смятаме, че това е съвсем достойна цена за живота и здравето на вашата дъщеря.
#	ТРУПЪТ ПРИНАДЛЕЖИ НА СОБСТВЕНИКА
	(Из „Независимая газета“)
	Неизвестни лица обградили с три беемвета вилата на известния мафиотски бос Ованесов, сринали я с гранатомети и я запалили. Според милицията единият от труповете в пепелището безспорно принадлежи на собственика…
