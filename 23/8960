	Веднага след излизането си „Sanctus“ се превръща в световен бестселър.
	Досега книгата е преведена на 27 езика и издадена в 40 страни.
#	КЛЮЧЪТ
	В древния турски град Руин американската журналистка Лив Адамсен лежи неподвижно в изолационното отделение на местната болница и се взира в стени, бели и празни като паметта й. Тя знае, че е проникнала в прочутата Цитадела в сърцето на Руин, но не си спомня нищо, освен мрака, който я е обгърнал там. Нещо необикновено се е настанило в съзнанието й. Шепне й, че тя е ключът. Ключът към какво?
	За Дух, наемник, който действа в Сирийската пустиня, Лив е единствената, която може да разкрие една от най-големите тайни на човечеството. За братството, което обитава Цитаделата — прокълнато през последните дни и седмици от страшна болест — Лив е единствената, която може да осигури спасението на монасите. А за влиятелна клика заговорници от Ватикана Лив представлява смъртна заплаха за бъдещето на католическата църква.
	Преследвана от континент на континент, уловена във вихъра на събития, които трудно могат да бъдат обяснени, Лив Адамсен се обръща за помощ към единствения човек, на когото може да се довери — служителя в благотворителна фондация Гейбриъл Ман. Двамата заедно ще направят смайващо откритие. Откритие, което ще промени света завинаги…
