	… където живее ужасът…
	__Праисторическа машина за убиване.__
	Апетитът й е неутолим. Зъбите й да остри като бръснач. Силата й е неизмерима. Когато разбива стоманените врати на аквариума в Монтерей, пленената двайсеттонна акула мегалодон опитва вкуса на човешката кръв и иска още. И идва време за хранене.
	__На свобода__
	От другата страна на света, в дълбините на океана се намира Марианската падина, която мегалодонът обитава от незапомнени времена. Палеобиологът Джонас Тейлър веднъж вече се е осмелил да се спусне в тази опасна пропаст. И носи болезнените белези на една ужасна среща. Сега, когато броят на жертвите нараства и ужасът от атаките на чудовището завладява калифорнийското крайбрежие, Джонас трябва да направи нещо.
	__Всички са в опасност__
	Но това означава да се върне в тъмните дълбини на Падината… където чака мегалодонът. Като използва за стръв самия себе си, Джонас предприема последната битка — борба на живот и смърт между човек и звяр в мрачните дълбини на океана и за спасяването на разсъдъка и измъчената си душа.


	Стив Олтън описва силата на мегалодона в нов, смразяващ кръвта, вълнуващ роман. „Марианската падина“ ни отвежда в зоната на неизвестността и първичния ужас. Изпълнена с напрежение и действие и реалистична, книгата няма да ви позволи да я оставите до последната страница.
