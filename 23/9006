	_Каква е цената на греха?_
	Пейдж Слоун обича върколака Дрейк Уайлър повече от живота си, но тогава животът й бива отнет. Нападната от вампири, тя е ухапана и в една студена, тъмна нощ, добре познатият й живот приключва. Пейдж се преражда като вампир — най-смъртоносният враг на върколаците. Тя бяга не само от вампирите, които са я нападнали, но и от Дрейк, понеже не иска той да узнае в какво се е превърнала, нито да се изправи пред яростта на глутницата му. Но едно момиче може да бяга, само докато миналото му не го настигне.
	_Някои грехове бележат душата ти._
	Пейдж научава, че се планира убийството на Дрейк и осъзнава, че повече не може да се крие в сенките. Тя трябва да се върне при него и да направи всичко — всичко! — възможно, за да се увери, че той ще продължава да живее. Вампирите може да са унищожили шанса й да живее и да обича Дрейк, но ще отнемат живота му само през не мъртвото й тяло. Пейдж ще убие всеки един от тях и може би, само може би… дори ще има шанса да съгреши — поне още веднъж — с върколака, който я е маркирал като своя.
