	Легендата Дръс, Побратима на смъртта, за когото и приятели, и врагове разказват с поклон и пеят хвалебствени песни, тръгва на последния си бой. Най-смелият сред смелите поема към най-славната битка — битката за Дрос Делнох, която ще реши бъдещето на света. Тук безстрашието и мъжеството на дренайците устояват на многобройните диви орди на надирите, а сред ужаса и смъртта грее една голяма любов — тази на Рек, силен воин и авантюрист, и на Вире — красива девойка, дъщеря на граф, която борави с меча не по-зле от мъжете бойци.
	На крепостните стени на дренайската твърдина героите разкриват себе си. Легендата за тази славна битка разказва и за влиянието и саможертвата на Тридесетте — монаси, владеещи божествената сила да прозират в бъдещето и да се намесват в хода на събитията. Но не толкова подобни факти правят „Легендата“ — легенда, колкото стремежът на човека във време на изпитания да покаже своето достойнство, да извърши подвиг и саможертва, да открие смисъла и предназначението на своя живот.
