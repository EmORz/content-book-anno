	Шедьоврите на световната литература са кариатидите, които крепят огромното и невидимо мироздание на човешкия дух. Във всяко време, когато са поставени на изпитание нравствените устои на отделната личност или цели нации, великата творба е като спасителна слънчева стълба в бездната на отчаянието, хаоса и неверието.
	Поредицата „Шедьовър“ представя на българския читател безсмъртни образци на световната литература.
	Читателю, сега ти поемаш в ръцете си един словесен фойерверк от искрящо остроумие, ирония и неподражаем артистизъм — романът на Марк Твен „Един янки в двора на крал Артур“. Този роман ще ти помогне да разбереш не само себе си, но и света, в който живееш — реален и същевременно фантастичен, трагичен и заедно с това светловъзвишен.
