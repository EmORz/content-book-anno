	Какудзо Окакура (1862–1913) е една от най-значимите енигматичните фигури в японското изкуство и култура от края на ХІХ и началото на ХХ век. Роден в самурайско семейство и възпитан в традиционните японски идеали, умерен националист, той играе основна роля в запазването на шедьоврите на японската култура през периода Мейджи. Същевременно полученото солидно западно възпитание и безупречно владеене на английски език му позволяват да гради мостове между Изтока и Запада. В Книга за чая, написана на английски език в Бостън през 1906 г., той разяснява поетично и завладяващо историята на чая и всички аспекти на японската чайна церемония. Още от първото си издание книгата става любима на читателите в Европа и Америка, определяна е като „малка класическа творба“ за чая, културата, историята и философията на Изтока. Книгата е преведена на всички европейски езици, преиздавана е десетки пъти в цял свят.
	Всъщност тази книга е за изкуството на живота. Всеки, който добре познава кодекса на чайната церемония, трябва да умее да регулира своето поведение във всички житейски ситуации с лекота, достойнство и изисканост, присъщи на човека с изтънчен дух. Нито един друг автор — японец или чужденец, не е съумял да даде толкова изящно и очарователно изображение на чайната церемония, като Окакура.
@	Т. Мацудайра
