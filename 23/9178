	__Интелектуална игра, която завършва с трупове.__
	Гениален професор по литература е осъден за две убийства. Чрез телевизионен мост от затвора той преподава на студенти от малък колеж във Върмонт противоречив курс по разгадаване на литературни мистерии. Чрез хитри манипулации се опитва да накара двамата си най-будни ученици да открият самоличността на мистериозен писател и едновременно с това да докажат, че не е извършил убийствата, заради които е в затвора.
	Студентите се събират отново след петнайсет години, когато някой започва да ги избива един по един. Двата сюжета с едни и същи герои са преплетени и се развиват паралелно. Разплитането на старата загадка води към откриването и на убиеца след десетилетие и половина. Всички се оказват замесени в интелектуална игра, която започва безобидно, но завършва с трупове.


	Книгата е построена по най-добрите традиции на криминалната класика. Авторът не крие, че е повлиян от романите на Агата Кристи и също като в нейните мистериозни сюжети читателят не спира да отгатва кой би могъл да е убиецът чак до последната страница.
