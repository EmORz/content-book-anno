	Още с дебютния си роман Корнуел печели _четирите_ най-престижни награди за криминално четиво от двете страни на Атлантика. Нейната героиня д-р Кей Скарпета, съдебен лекар, триумфира и в следващите трилъри „Решаваща улика“, „Двойни убийства“, „Ферма за трупове“, „Хищникът“ и „Проклетата кауза“. Патриша Корнуел е бивша криминална репортерка и шест години е работила при главния съдебен лекар на Вирджиния. И след световния си успех живее и работи в Ричмънд, щата Вирджиния. В момента в Лос Анджелис се снима суперпродукция по нейния роман „Ферма за трупове“.


	Младият и амбициозен криминален репортер Анди Бразил си издейства разрешение да патрулира с градските ченгета. И около него започват да валят зловещи сензации.
	Осем убийства за една седмица! Град Шарлът е станал смъртоносно място. Началничката на градската полиция Джуди Хамър и нейната заместничка Вирджиния Уест трябва да спрат кървавата серия. Но защо ли всичко се върти около нахакания млад репортер? Включително и сърцето на Вирджиния Уест…
