	Джо Демарко прилича на наемен убиец от италианската мафия, но всъщност е юрист и работи като „момче за всичко“ за председателя на Камарата на представителите Джон Махоуни.
	Президентът на САЩ и най-близкият му приятел писателят Филип Монтгомъри са на риболов на река Чатуга, щата Джорджия. Проехтяват три изстрела. Президентът е ранен, а Монтгомъри и агент на Сикрет Сървис са убити.
	Харолд Едуардс се самоубива два дни по-късно в Ландовър, щата Мериленд, оставяйки неоспорими доказателства, че той е извършил покушението.
	Генерал Анди Банкс, министър на вътрешната сигурност, е изпълнен с чувство за вина, тъй като ден преди опита за убийство на президента е получил предупреждение за опасността, но не е реагирал. Вътрешният кръг на охраната е „компрометиран“, очевидно има пробив в работата на тайните служби. Банкс се обръща за помощ към председателя Махоуни, знаейки, че той разполага с човек за подобни „деликатни“ случаи. Изпратен да провери какво точно се случва в Сикрет Сървис, Джо Демарко неочаквано се озовава в дълбокия американски юг и се изправя пред впечатляващи противници. Сблъсква се с корупция, насилие и престъпления с чудовищни размери. А следите го отвеждат далеч назад във времето, към едно от най-стряскащите убийства на двайсети век.


	Свеж и оригинален трилър, който поставя началото на страхотна поредица с неотразимия Джо Демарко, изпълнена с напрежение и много чувство за хумор.
	Майкъл Лосън е новото голямо откритие на литературния агент на Джон Гришам.
