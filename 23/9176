	__От автора на сензационните бестселъри „Третата тайна“ и „Наследството на тамплиерите“__

	__Тайна, пазена хилядолетия, преначертава картата на света.__
	__Древен документ хвърля нова светлина върху причините за конфликта в Близкия изток.__
	__Сензационно разкритие разклаща основите на трите големи религии.__

	Когато единайсетгодишният син на Котън Малоун е отвлечен, а книжарницата му в Копенхаген е взривена, бившият таен агент разбира, че похитителите няма да се спрат пред нищо. Те искат — ни повече, ни по-малко — Александрийската библиотека. Разбрали са, че мистериозни Пазители са спасили голяма част от безценните ръкописи. В един от тях се крие ключът към установяването на световно господство.
	Убийците са изпратени от международен картел от супербогати индустриалци и банкери, решени да променят хода на историята. А Котън Малоун притежава информацията, която ще гарантира успеха им. Само той може да ги отведе до Александрийската връзка.
	Преследван от безмилостен наемник, Малоун кръстосва земното кълбо в търсене на безброй отговори. Пътят му го отвежда в Англия, Португалия и САЩ, където замесени се оказват хора от най-висшите ешелони на властта. Изумителният финал — дълбоко в Синайската пустиня — ще промени завинаги конфигурацията на силите в света.


	Стив Бери е авторът на бестселърите от класацията на _Ню Йорк Таймс_ „Наследството на тамплиерите“, „Третата тайна“, „Предсказанието «Романов»“ и „Кехлибарената зала“. Книгите му са преведени на 35 езика и се продават в 34 страни. Адвокат, пътувал из цяла Европа, Мексико, Карибите и Русия, понастоящем той живее на крайбрежието в щата Джорджия. В момента Стив Бери работи върху следващия си роман. Посетете неговия уеб сайт: www.steveberry.org.
