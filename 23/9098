C>
	Никога не подценявайте силата на жена, която е на двойно еспресо с много мока лате.
@	Надпис върху тениска
C$
	Чарли Дейвидсън не е обикновен жътвар на души. По-скоро е паранормален частен детектив/необикновен жътвар на души. Обаче се отклонява от задачата си, когато сексапилният, страстен син на Сатаната Рейес Фароу се нанася в съседния апартамент. За да се усложни положението още повече, Рейес е главният й заподозрян по случай за палеж. Чарли се зарича да стои далеч от него, докато не открие истината… но тогава в апартамента й една след друга започват да се появяват мъртви жени, всяка от тях — изгубена, объркана и безумно ужасена. Когато става ясно, че собствената й сестра Джема е следващата мишена на серийния убиец, Чарли няма друг избор, освен да поиска помощта на Рейес. Подпалвач или не, той е единственият мъж, който може да предпази Джема, без значение кой или какво я преследва. Но той иска нещо в замяна. Чарли. Цялата, тяло и душа. А за да защити сестра си, тя е готова да плати цената.


	Чарли Дейвидсън отново е тук в тази секси, напрегната и невероятно забавна пета книга от най-продаваната поредица на Ню Йорк Таймс.
