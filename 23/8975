	Богатите аристократи Феърберн притежават величествения замък Лохли в Шотландия в продължение на петстотин години. Главата на рода — граф Ротбъри, живее в имението със съпругата си Маргарет и единайсетте им деца.
	Семейството организира бляскав прием, за да отпразнува годежа на седемнадесетгодишната им дъщеря лейди Лора със заможния адвокат Рори Дрюмонд, Момичето е влюбено до полуда и копнее да напусне замъка и да започне съвместния си живот с Рори.
	В деня на годежа в имението се появява непознат млад мъж, който започва ожесточен спор с граф Ротбъри. Той проклина благородника и целия му род навеки.
	Рори заминава за Съсекс да се погрижи за делата си, докато Лора и майка й подготвят голямото събитие. Но един пролетен ден те научават, че Рори е загинал при нелеп инцидент по време на езда. Лора загубва любовта на живота си.
	Ще успее ли родът Феърберн да се пребори с проклятието?
