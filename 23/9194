	След като скандал унищожава репутацията й и доверието й в мъжете, темпераментната Ребека Ситън се затваря в ателието си, посвещавайки се на работата си. Кенет Уайлдинг нахлува в живота й и покорява душата й с лице на пират и душа на поет.
	Бунтовник, герой и шпионин, лорд Кенет Уайлдинг се завръща от войната с Наполеон и заварва у дома само едно затънало в дългове имение. Непознат му предлага сделка — финансова сигурност в замяна на това да се внедри в домакинството на един от най-великите художници, за да разкрие ужасяващо престъпление.
	Неусетно двамата се озовават в центъра на водовъртеж от опасни рискове и забранени страсти, които заплашват живота на Ребека — дори когато страстта ги завлича в дълбините на огнената река, която ще ги промени завинаги.
