	Малката Сара Крю пристига в пансиона на госпожица Минчин като богата наследница, а после става там бедно слугинче. Превратностите на съдбата обаче не променят доброто й сърце и благородството на характера й. Тя умее да измисля красиви приказки и така вдъхва надежда както на изпадналите в отчаяние, така и на самата себе си. Когато силно мечтаеш за нещо и го заслужаваш — то се сбъдва — красивата приказка става реалност.
	Франсис Бърнет (1849–1924) е родена в Манчестър, Великобритания. Много млада се преселва в САЩ. Седемнадесетгодишна публикува първите си разкази. Автор е на повече от двадесет книги, предимно за деца. Спечелва си световна популярност с романите „Малкият лорд Фаунтлерой“, „Малката принцеса“ и „Тайната градина“.
