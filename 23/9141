C>
	„Бог на императори“ е възхитителна. Не съм и очаквал друго от Гай Гавриел Кай.
@	Робърт Джордан
C$
	Вълнуващият завършек на „Пътуване към Сарантион“.
	Призован от император Валерий, Криспин, прочут майстор на мозайки, е пристигнал в приказния град Сарантион. Тук той жадува да осъществи творческите си амбиции на купола на величествения храм, издигнат от императора като завещание за поколенията.
	Но красотата и уединението на неговия труд не могат да го предпазят от сарантийските интриги. Градът кипи от слухове за война и заговори, а нощем по улиците загадъчно проблясват и гаснат неземни огньове. Валерий се взира на запад към отечеството на Криспин с намерението да обедини отново империята — план, който може да има гибелни последствия за обичаните от Криспин хора.
	В Сарантион обаче верността винаги е нещо сложно, защото съдбата на Криспин се е преплела с тази на Валерий и неговата императрица, както и на кралица Гизел, неговата бивша владетелка, приела доброволно самоизгнание в Сарантион. А сега е пристигнал и още един пътник — този път от изтока — лекар, решен да остави своя диря в променливите коварни течения на страст и жестокост, които ще предопределят съдбата на империята.
C>
	„Сложно и пищно! «Бог на императори» разкрива майстор в действие… Вече завършена, «Сарантийска мозайка» заема своето място като върхово историческо фентъзи, съчетало алтернативна история и възвисена фантазия, за да се сътвори един странен и все пак познат свят“.
@	Локус
C$
