	Адвокатката Алисън Хоуп смята, че само мъртвата риба се носи по течението без съпротива. Частният детектив Джордж Кристиянсен подлага на съмнение, проучване и анализ всяка информация, особено ако е „безспорно доказателство“.
	Д-р Джефри Куин е изцяло отдаден на работата си и обожава двете си деца. Обвинен е, че е убил красивата си съпруга Ники и се е опитал да изгори останките й в пещта на парния котел в дома си. Децата са изчезнали безследно. Лекарят скрива от кого и защо е заплашван.
	Ники Куин е била поласкана, че е канена на тайни партита на богатите и известните. Отначало ги е смятала за разюздана, безобидна веселба, но след това се е уплашила. Всеки евентуален свидетел, до който се добират Алисън и Джордж, изчезва или умира при съмнителни обстоятелства…
