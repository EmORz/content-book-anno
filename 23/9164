	Шанън Фабри е скулптор, която обича силните мъжествени форми на тялото и демонстрира тази своя любов във всяка скулптора, която прави. Но страстта й в работата липсва в живота й, след като ужасно изживяване в колежа я кара да се посвети изцяло на работата си. След няколко критики, че макар и красиви, произведенията й са студени и безстрастни, Шанън решава да се изправи срещу страховете си и да вземе съдбата си в ръце. Свалка за една нощ би трябвало да свърши работа.
	Лейтенант Броди Есекс е морски пехотинец на активна служба с една цел: прибери се у дома, почини си, върни се на фронта. Броди не проявява интерес към срещите, които урежда Мадам Ева, за разлика от приятелите си от корпуса, но когато негов боен другар го моли да заеме мястото му на срещата, Броди не може да откаже, затова отива вместо него.
	Последното нещо, което Шанън или Броди са очаквали, е невероятната, дълбока душевна връзка, която осъществяват един с друг, но дали това, както и искрите на желанието са достатъчни, за да измъкнат двама самотници от студеното им съществуване?
