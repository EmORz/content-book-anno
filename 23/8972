	Мики Холър получава есемес: „Обади ми се веднага — 187“. Номерът на члена за убийство от Калифорнийския наказателен кодекс веднага привлича вниманието му. Залозите при такива дела са най-големи, но пък от тях адвокатите получават най-тлъсти хонорари, а това означава, че Холър трябва да покаже максимума на способностите си.
	Когато научава, че жертвата е негова бивша клиентка, проститутка, която мисли, че е вкарал в правия път, Мики решава да поеме случая. Скоро открива, че тя се е върнала в Лос Анджелис и пак се е захванала с най-древната професия. Оказва се, че Мики изобщо не я е спасил, а я е поставил в смъртна опасност.
	Обсебен от призраците на миналото, Мики хвърля всички сили по делото, което може да го отведе към спасението или да го хвърли в бездните на вината.


	„Боговете на вината“ е книга на месец декември 2013 г. на „Амазон“. Това, което отличава серията за „Адвоката с линкълна“ на Конъли от редовия трилър, е сложната симпатия, която читателят изпитва към несъвършения му герой Мики Холър.
	Конъли пише криминалета на ръба на голямата литература и Холър става все по-комплексен герой. Обикаля тъмните кътчета на Лос Анджелис, които напомнят на Китайския квартал…
	Конъли става все по-добър с всяка следваща книга!
@	Уошингтън Поуст
