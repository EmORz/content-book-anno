	_„Вече няма варвари пред вратите на Рим… Всички са вътре. Или ние сме тези, които са останали отвън.“_
	Един мъж живее със спомените си в самотна кула на брега край морето.
	Някогашният военен фотограф, кръстосвал фронтовете от Бейрут до Сараево, запечатвал ужасяващи доказателства за човешката жестокост, рисува по стените на кулата своето послание към човечеството — стенопис, пресъздаващ безкрайния, безвременен пейзаж на войната.
	Миналото настига художника на битки — един ден в кулата се явява непознат, който е дошъл да го убие. В неспирния разговор за жестокостта и любовта, сред спомените за преживените страдания и сенките на обичаните хора, потънали в кървавия водовъртеж на войната, художникът на битки и мъжът — жертва на неговия обектив търсят страшната формула на насилието.
