#	СБОГОМ, КУЗМИНСКИ!
	(„Независимая газета“)
	Скандалният политик Владимир Кузмински е убит снощи в Хонконг. Лидерът на либерал-социалистите бил наръган с нож в публичен дом.
#	КОЙ ПИЕ И КОЙ ПЛАЩА?
	(„Коммерсант“)
	Убийството на Кузмински повдига отново парливите въпроси. Кой плащаше за екстравагантния живот на скандалния националист? Кой издържаше безбройните му телохранители и съветници — повечето от които с криминално минало?
#	ГОЛЯМОТО УЖИЛВАНЕ
	(Запис със специални средства)
	— Значи имаш нужда от яки и опасни момчета, а?
	— Горили мога да си купя и сам. Искам във всеки град, където отида, да се усеща откъде духа вятърът.
	— Ясно. Но аз много си ценя името, драги.
	— Именно затова ви давам трийсет процента.
	— Петдесет.
	— Разбрахме се…
