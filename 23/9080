#	ПРОЧИСТВАНЕ НА ТРЪБИТЕ
#	(„Московский комсомолец“)
	Каспийският нефт е по-евтин и Европа е заинтересована той да не минава през Русия.
	И както винаги преди нефта потича кръвта. Двама директори на „Сургутнефтгаз“ са убити. Отвлечен е председателят на нефтения консорциум на Азербайджан.
#	ПРЕЗИДЕНТ ПРЕЗИДЕНТУ…
#	(Из неофициално писмо)
	След последния опит за преврат не смея да възложа издирването на сина си на местните служби. Надявам се, господин президент, че разбирате молбата ми — всички знаем цената…
#	НИЩО ЛИЧНО
#	(Монолог на шефа на тръбата)
	— Абе аз да не се трепя за себе си? Срам за Русия! Пак я изпревариха във всичко. И кой? Нейните длъжници! Украинците си отцепиха Крим, кавказците — нефта… Скапаният им нефт трябва да мине по моята тръба! Правилно ли се изразявам, господа?
