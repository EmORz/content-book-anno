	Бедното сираче Том чиракува при коминочистача Граймс. Веднъж момчето се загубва в лабиринта от комини на огромен замък и го подгонват като крадец. Уморено от преследването, то влиза да се разхлади в един поток, а феите го превръщат във водно детенце. Така започва фантастичното му пътуване през реки и морета, изпълнено с невероятни премеждия.


	Чарлз Кингсли (1819–1875) е роден в Англия. Получава много добро образование и става свещеник. Избран е за професор по литература в Кралския колеж в Лондон и по история в Кеймбриджкия университет. Автор е на исторически и религиозни книги. С първия си роман за деца — „Водните дечица“ (1862), поставя началото на жанра „фентъзи“.
