	Единайсетгодишната Полиана остава без родители и се премества да живее при леля си Поли. В новия си дом тя бързо успява да зарази всички с една игра, според която винаги можеш да откриеш причина за радост. А когато самата Полиана — момичето, което носи щастие — най-много се нуждае от мъничко радост, тогава нейната собствена игра дава чудодейни плодове…


	Елинор Портър (1868–1920) е родена в Ню Хемпшър, САЩ. Произхожда от заможно семейство. Има толкова хубав глас, че я приемат в Консерваторията на Нова Англия. Но Портър постига световна слава не на оперната сцена, а в литературата. Големият успех идва през 1913 г., когато е публикуван романът й „Полиана“. Досега от него са продадени над три милиона екземпляра. Книгата е драматизирана и филмирана. През 1915 г. Портър написва и продължение. Романът „Полиана“ излиза за първи път на български език.
