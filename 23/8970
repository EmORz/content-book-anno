	Пътуване към вярата, приятелството и преследването на мечтите…
	Животът на Грейс е на кръстопът, когато се мести да живее в Макао със своя съпруг и открива, че желанието й да има дете е неосъществимо, а бракът й започва да се разпада. И като всеки човек, който се намира в преломен момент от живота си, тя решава да направи нещо дръзко и абсолютно необичайно. Бившата сервитьорка отваря кафене, което скоро й носи нов вкус към живота и дава смисъл на дните й. Малкото и уютно заведение не само предлага на посетителите удоволствието да изпият ароматна чаша чай или кафе и да опитат прословутите макарони на собственичката, но се превръща и в притегателно място за новите хора в живота на Грейс, които тя ще обикне и ще нарече свое семейство. И докато младата жена преоткрива силата в себе си, неразрешените проблеми, свързани с майка й, непрекъснато изкачат на повърхността, а шокиращото предателство на съпруга й заплашва да преобърне целия й живот.
	Великолепен, неповторим роман, който съчетава сладките удоволствия на френската кухня и екзотичните аромати и картини на Китай. „С дъх на чаени листа“ е незабравим разказ за любовта, приятелството и новото начало.
