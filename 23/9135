	Най-добрата книга на „Пъблишър Уикли“ за 2007.


	Роджър Ферис е ветеран от Ирак и се заема с важна мисия — да проникне в мрежата на голям терорист, известен като Сюлейман. Планът на Ферис за проникването е вдъхновен от операция шедьовър на британското разузнаване по време на Втората световна война: Ферис подготвя голяма измама, като използва труп на измислен агент на ЦРУ, който уж е извършил невъзможното и е вербувал агент сред редовете на врага.
	Машинацията оплита приятел и враг в сложна и объркана мрежа. Ферис се оказва в капан. Единствената му надежда е шефът на Йорданската разузнавателна служба — мъж, който спокойно може да служи като арабски прототип на прочутия шпионин Джордж Смайли на Джон льо Каре. Но може ли Ферис да му се довери?


	Журналистът от „Уошингтън Поуст“, Дейвид Игнейшъс отразява ЦРУ и Близкия изток в продължение на двайсет и пет години. Досега има издадени пет романа.


	Боговете на измамата е заснет в Мароко с участието на Леонардо ди Каприо И Ръсел Кроу. Режисьор е Ридли Скот.
