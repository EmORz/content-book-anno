	Една от най-важните организации в САЩ, считана за част от правителството, всъщност е частна. Тя не подлежи на контрол от страна на държавата. Нейната площ е огромна.
	След смъртта на председателя й петима души са номинирани да заемат поста. За една нощ всички те изчезват. Още на следващия ден е открит първият труп.
	Скот Харват е извикан по спешност във Вашингтон, за да оглави най-рискованата операция в кариерата си. Скоро той открива, че корените на тази мистериозна организация се таят далеч в миналото. Тя се е превърнала в най-голямата заплаха за бъдещето на САЩ и световната икономика. Харват трябва да разплете конспирация, разработвана повече от три столетия, за да предотврати най-пагубната катастрофа, пред която светът се е изправял.
