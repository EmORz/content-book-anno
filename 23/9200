	До седемнадесетата си година Джуди Абът живее в сиропиталище. Тя копнее за семейство и собствен дом. Изненадващо тайнствен благодетел я изпраща да учи в колеж. Единственото му условие е да получава всеки месец по едно писмо от Джуди. В колежа младото момиче е въвлечено в истински водовъртеж от преживявания, най-яркото от които е приятелството й с красивия и богат Джърви Пендълтън. Но дали непознатият благодетел ще одобри тази връзка?


	Джийн Уебстър (1876–1916) е родена в щата Ню Йорк. Майка й е племенничка на писателя Марк Твен. Уебстър завършва престижен колеж и става писателка на свободна практика. Автор е на осем романа. Най-известният от тях — „Тайнственият благодетел“, е публикуван през 1912 година. По-късно той е преработен от Хенри Милър като пиеса и по него са снимани няколко игрални филма. Романът става основа за английския мюзикъл „С обич от Джуди“.
