	50 милиона от парите на картела липсват. А сега те си ги искат обратно.


	Томас Клейтън, финансист в лондонското Сити, се оказва наследник на почти 50 милиона долара, след погребението на баща си в Ню Йорк. Откъде обаче са парите, след като все пак баща му е бил пенсиониран професор, а не управител на Федералния резерв?
	Без значение, защото Клейтън има нужда от сухото за да покрие загуби от лични спекулации. Само че парите не са на баща му, а само изпрани от фирма, специализирана в пране на мръсни пари. Техен собственик е най-големият кокаинов барон в Меделин. Краят на историята може да бъде единствено трагичен, особено когато се намесва и ИРА.


	Финансист от лондонското Сити, воюващи колумбийски наркобарони, подозрителни швейцарски банкери, агенти на Американската агенция за борба с наркотиците и, разбира се, много трупове — този трилър препуска като товарен влак без спирачки.
