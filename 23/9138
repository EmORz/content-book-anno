	От автора на „Денят на змията“.


	Какво става с нас, след като умрем? Наистина ли има живот след смъртта? Притежаваме ли душа? Съществува ли Бог?
	За Майкъл Гейбриъл отговорите на тези въпроси се крият в друго измерение, царство на вечността, където не съществува понятие за време, само кристалночиста живителна сила…
	И дебнещо зло!
	Но ето че както е било предсказано още преди 500 години от маите, се раждат синовете на Майкъл: русокосият и синеок Джейкъб, надарен с нечовешка сила, интелигентност и способност да вижда в Космоса и тъмнокосият му брат Имануел, който отказва да следва предначертания път.
	Ала само обединената сила на двамата близнаци може да върне живота на баща им — Спасителя — и да предпази човешката раса от надвисналата катастрофа.
	Но в онзи съдбовен ден се ражда и друго дете. Усъвършенствана от постчовешката генетика, красивата шизофреничка Лилит ще поеме по най-тъмната страна на пътя, който води до далечната Ксибалба (ада при маите) и до последния пристан на човешката раса…
