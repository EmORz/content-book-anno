	2075 година. Светът не е такъв, какъвто го познаваме. Промените са довели до страх, а страхът до разруха. На един остров съществува република, в която цари законът на подчинението. Анакс мисли, че познава своята история. Но дали е така? Започва нейният петчасов изтощителен изпит. Ако го издържи, ще я приемат в Академията — елитна институция, която управлява това утопично общество.
	Изпитът на Анакс ни отвежда в бъдеще, където древните, но вечни философски въпроси драматично се сблъскват с достиженията на технологията, където да си човек, е под въпрос и където прикрития позор на първородния грях заплашва цялостното съществуването на нейния нов свят.
	Този стряскащ роман взривява ума, изграждайки една философско-фантастична приказка с убийствени обрати.

	Бърнард Бекет (1967) е новозеландски писател и драматург. За последния си осми роман „Генезис“ му е присъдена престижната литературна награда за фантастика Esther Glen за 2007 г., и е номиниран за наградата Inky за 2008 г.

	„Генезис“ е прецедент в издателската история с най-големия хонорар, платен някога от чуждо издателство за публикуване. Единственият роман заедно с „Хари Потър“, който прави едновременна световна премиера в 17 страни.
