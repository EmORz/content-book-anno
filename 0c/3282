	Петнадесетгодишният американец Александър Колд тръгва с баба си, нахаканата журналистка Кейт Колд, на опасна експедиция по Амазонка, организирана от Интернешънъл Джиографик. Тяхната мисия, в която участват още репортер, изследовател антрополог, местен водач, заедно с дъщеря си Надя, и една очарователна лекарка, е да открият и да документират легендарния Йети от сърцето на Амазонка, наречен Звяра — страховит гигант, населяващ най-отдалечените краища на тази област.
	В тайнствената и необятна джунгла Александър открива един съвсем нов свят, който не познава нито куртоазията, нито лицемерието на цивилизацията. Заедно със своята спътница в пътешествието Надя, Александър се впуска в една задъхана авантюра през мистериозни и девствени територии по поречието на Амазонка, където границите между реалността и съня се размиват, където хора и богове менят местата си, където духовете крачат ръка за ръка с живите.

	С тази интригуваща история, в която има обич, престъпление, красота и магически реализъм, световно известната писателка Исабел Алиенде, кани читателите от всички възрасти да надникнат в простите неща на планетата и сякаш по свой начин повтаря думите на Екзюпери: „Най-същественото е невидимо за очите“.
