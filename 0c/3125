	Отвлечен в детството си от пирати, гледан като принц в палата на алжирския емир, лорд Александър е възпитан според арабските порядки и изобщо не подозира за своя знатен произход. Няколко години по-късно съдбата го среща с ослепително красивата Виктория, наследница на изключително богат маркиз, и в сърцата на двамата пламва любов. Но тяхната гордост и различните им разбирания ги възпират да излеят истинските си чувства и ги въвличат в низ от вълнуващи перипетии както в най-екзотичните кътчета на Алжир, така и в най-потайните квартали на Лондон.