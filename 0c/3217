	Той щеше да съжалява, че я познава! От миналото на Джеф Холидей изплува Рима Маршал, жена, която няма какво да губи и която е стигнала до дъното. Тя може да го сложи на електрическия стол и го знае. Но Холидей е много опасен обект за шантаж…

	След 80 романа, повечето от които филмирани, Джеймс Хадли Чейс няма нужда да бъде обясняван, но с Мики Спилейн нещата не стоят така. Той не е познат на българските читатели, въпреки че е изключително популярен на запад. Мики Спилейн е роден в 1918 година в Бруклин. Първоначално пише сценарии за комични списания, докато усъвършенства стила си в „твърдия“ детектив, като пише истории за отмъщение и насилие. Написал е около 20 романа, а поредицата му с Майк Хамър, частното ченге, е филмирана. Досега има продадени над 160 000 000 книги, което говори за огромната му популярност. Критиката е противоречива по отношение на неговото творчество, но читателите са категорични — той е най-добрият.