	Четирите чаровни сестри от фамилията Калхун не са единствените „семейни съкровища“ — някъде в невероятния им роден дом, напомнящ замък, баба им е скрила преди години безценна огърлица от изумруди. Ужасно много зависи от това, кой ще я открие. Но внезапно се оказва, че и друг търси огърлицата, при това е готов на всичко, за да се добере до нея пръв! „Опасна тайна“ е първият от четирите бестселъра за сестрите Калхун, посветен на най-малката от тях — Катрин. Неотразимият Трентън Сейнт Джеймс желае да купи семейната им къща на брега на океана, за да я превърне в луксозен хотел. Той се надява да осъществи сделката без проблеми. И почти успява, докато не попада на пламенната и независима Катрин, която настръхва като дива котка само при мисълта, че любимият им дом ще се превърне в брънка от някаква си хотелска верига. Ала Трент е от мъжете, на които трудно може да се откаже…
