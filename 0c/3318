	„Но ти си само един циганин“ — изкрещява високомерният лорд Лонсдейл в лицето на Данте, когато прочита завещанието на дядо си. За потрес на лъскавия лорд покойният маркиз е оставил огромното си имение на мургавия конетърговец. Необятна земя, баснословно богатство, великолепен дом — всичко това е негово, стига Данте да вземе за жена момичето, което дядо му е отредил. „Ти ми открадна целувка още първия пьт, когато се срещнахме“ — обвинява го красивата лейди Есме Харкорт. Арогантният циганин я е грабнал в прегръдките си на един селски панаир, събуждайки желанието и презрението й. Макар че ръката й е била обещана на бъдещия маркиз Алстън, тя се заклева никога да не приеме брак с мъж, чието рождение го е поставило много по-долу от нея. Но колкото и да протестира срещу сватбата си с Данте, сърцето й вече е решило…
