	Те са четири момичета, които делят апартамент в Лондон. Алекс — току-що зарязана по факса от приятеля си и поради финансови несгоди принудена да се откаже от мечтата си да се изхранва като скулптор. Бронуен… помощник-фотограф в модния бизнес със слабост към нощните клубове и неподходящите мъже. Кийша… телевизионна асистентка, решена никога да не позволи да бъде притисната до стената от мъж. Гейл… красива маниачка на тема здраве с писателски амбиции.
	В такава компания е напълно нормално Алекс да се чувства зле. Лекарство за „болестта“ й определено има — макар и в лицето на един много чаровен, много женен шеф…
