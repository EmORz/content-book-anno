#	Безстрашната пленница
	Силната воля и желанието за живот не позволиха на лейди Рейчъл Мороувър да се подчини на ирокезите през първите дни на пленничеството си. Никога нямаше да се предаде на тези диваци, въпреки заплахите. Непримиримостта не й попречи да забележи красивото тяло, катраненочерната коса и бронзовия загар на един изключително красив воин и когато той я спаси от сигурна смърт, Рейчъл разбра, че ще се отдаде изцяло на този суров и необуздан мъж — ще се подчини на горещото желание, което пулсираше в нея и на силата на първичната му страст…

#	Нежният воин
	Неговият народ не разбираше безмислието на кръвопролитната война с белите. Но когато видя новата пленница, той разбра, че бялата жена със силния си дух и съвършена красота не прилича на никоя друга. Изгаряше от желание да прокара пръсти през заплетените къдрици на великолепната й коса, да притисне хладното й бяло тяло до своето и да почувства сладката мекота на устните й. Танцуващият ураган виждаше решителността у Рейчъл, но също така усети и скрития й копнеж. Закле се да разпали тази тлееща страст със своя собствен плам и да ги превърне в ДИВА ЛЮБОВ.
