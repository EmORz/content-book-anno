	Той остава сам едва на девет години и единственият знак от миналото, който му е останал, е един масивен златен пръстен с инкрустирани светкавици… Френският пират Доминик Сейнт Клер е свикнал с предизвикателствата на живота. Но когато пленява един американски кораб, опитал се да пробие френската блокада на Англия, той открива нещо повече от ценни оръжия и много амуниции — червенокосата госпожица Абигейл Фергюсън, дъщерята на капитана… И когато случаят ги запраща само двамата на опасния английски бряг, Доминик разбира, че най-сетне трябва да се изправи лице в лице със съдбата си… И да се бори за жената, която държи сърцето му в ръцете си.