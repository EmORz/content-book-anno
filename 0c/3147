	Рискови авантюри, схватки, предателства и коварства, заплетени в една тайна мрежа между двора на френския крал и Новите земи в Америка — това е играта на бурната и своенравна Съдба, която отрежда на Сирен да спаси един ден Рене Льомоние от сигурна гибел. Репутацията му на изключителен любовник, приближен на мадам Помпадур, на тайнствен и чаровен дуелист и благородник със свободни нрави, разпалва още повече нейния жаден интерес. Но любопитството я отвежда към потресаващи открития: Льомоние не е човекът, за когото го мислят. Братята Бретон не са само покровители на Сирен, човекът, когото тя убива не е баща й, а попаднала веднъж в обятията на Рене девойката узнава, че греховната порочност всъщност е страстта-твърде силна и любовта-твърде прекрасна, за да бъде пожертвана…