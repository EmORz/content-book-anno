	Амбициозна програма е обхванала цялата информация на земята — за личния живот на хората, за изкуството, науката, икономиката…
	Създадена е втора реалност, която включва всичко — от медицинското досие на конкретния човек до най-сложните научни проекти. Постепенно изкуствената реалност се превръща в първа по важност — съществуването на човека зависи от присъствието му като база данни. Неприкосновеността на личния живот е пожертвана в името на абстрактни предимства.
	Един от създателите на програмата решава да заличи своето досие — благодарение на компютърните си познания той има възможност да прониква в Централния компютър и да си създава фалшиви самоличности. Но това предопределя и неговия начин на живот.
