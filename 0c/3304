	Рик Риърдън е един от най-известните автори на фентъзи. За успеха му роля изиграва и фактът, че 15 години е бил преподавател и познава мисленето и настроенията на тийнейджърите. В България Рик Риърдън става известен като автор на първата книга от поредицата 39 КЛЮЧА. С романа „Похитителят на мълнии“ започва поредицата за Пърси Джаксън, отличена с множество награди, сред които и престижната „Марк Твен“ за детска литература.

	„Ако си взел тази книга, защото подозираш, че и ти си като мен, по-добре я захвърли веднага. Повярвай в лъжите, които мама и татко са ти наговорили за раждането ти, и се опитай да живееш нормално. Да си син на божество е опасно. И страшно. Най-често води до смърт по особено жесток начин. Да не кажеш после, че не съм те предупредил…“.

	Пърси Джаксън пак ще бъде изгонен от училище… от поредното училище.
	Непокорен, побойник, слаб ученик, той осъзнава, че не е като останалите деца, но искрено се старае поне малко да прилича на тях. Да, но обикновените момчета не са преследвани от чудовища и не изпаряват учителките си по математика.
