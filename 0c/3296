	„Египетски загадки“ на Пол Дохърти са ситуирани в далечния 16 в. пр.н.е. — тоест в началото на Новото царство от историята на Древен Египет, когато изненадващо на трона се възкачва жена фараон. Досега този период е бил табуиран от историята, заради кощунственото пренебрегване на патриархата и на всички писани и неписани норми в древното царство. Интересът на британският писател и историк Пол Дохърти към цивилизацията на Египет се възражда в средата на 90-те, когато в пресата и сред учените са огласени най-новите разкрития на египтолозите за бита, писмеността и историята на този древен народ. Тези разкрития преобръщат доста от досегашните схващания и хвърлят изненадваща светлина върху най-тъмните периоди от хилядолетната история на египтяните.
