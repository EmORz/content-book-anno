	От Двореца на Вечния мрак Царят на бродниците държи своето царство в робство. Тероризираните му поданици живеят в постоянен страх, защото знаят, че злият им монарх може да чете мислите на хората и да ги убие в съня им. Само чужденци, дошли отвъд границите на Уирд, могат да убият деспота, но ще са им нужни цялата храброст и всички умения, на които е способен един смъртен…

	„Кървав меч“ може да бъде играна или индивидуално, или от отбор до четири човека. Поредицата представлява най-вълнуващото досега предизвикателство в ролевите приключения, като обединява най-доброто от ролевите игри, книгите-игри и игрите върху дъска.

	{img:blood_sword2-80.png}

#	За авторите

	Дейв Морис е роден през 1957 г. и получава образованието си в Гилдфърт. Изучава физика в колежа Магдален в Оксфорд, откъдето се дипломира през 1979. Сега живее с годеницата си в Уандсуърт.
	Оливър Джонсън също е роден през 1957 г. в Париж. Получава образованието си в Оксфорд. След тригодишна специализация по английски език и литература в Оксфорд той е работил в разпространителската верига „Уотърстоунс“. Понастоящем е редактор в издателство „Корджи“.
	Дейв и Оливър разбират пазара на книгите, в които героят е читателят, по-добре от повечето други автори, защото и двамата имат дълъг стаж като писатели на фентъзи книги-игри. Те са разработили множество проекти в ателието за игри на Иън Ливингстън и имената им стават популярни от списание „Уайт Дуорф“, орган на ателието.

	{img:blood_sword2-73.png}
