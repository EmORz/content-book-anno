	След дълги години на лутания Мики Белсонг най-сетне има мисия в живота. Мисия, заради която ще прекоси цяла Америка и ще се озове на място, за чието съществуване не е подозирала, изпълнено с чудеса и зашеметяващи прозрения. Изправена е срещу противник едновременно жесток и лукав. Убиец, който уж търси хора, посетени от НЛО, но всъщност прикрива престъпленията си. На карта са заложени животът на едно необикновено момиченце и спасението на наранената душа на Мики. Онова, което тя ще открие в края на пътуването си, ще промени съдбата й… стига да открие ключа към рая, входът за който винаги е платен.
