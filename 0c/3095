	Гавир е малко момче от блатата, отвлечено заедно със сестра му от ловците на роби. Откарани са в града държава Етра, в къщата Аркаманд, където двамата израстват в робство. Гавир, който получава добро образование, за да стане един ден учител, постепенно осъзнава, че притежава дарбата да „вижда“ неща, които ще се случват в бъдещето. Той скрива тази своя дарба по съвет на сестра си. С навлизане в зрелостта сестрата на Гавир е подарена на един от синовете на владетеля на Аркаманд, но е отвлечена и убита от друг. Гавир напуска къщата и пътува по широкия свят — първо отива в горска колония на избягали роби, след това се добира до блатата, откъдето някога е бил отвлечен. Докато се опитва да разбере и овладее своята дарба, той научава, че все още е преследван от ловци на роби, пратени от Аркаманд. Гавир знае, че единственият шанс да се спаси е да прекоси — както се казва в пророчеството — две големи реки. Той поема на своето последно и най-рисковано пътешествие в живота.
