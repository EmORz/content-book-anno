	Е, добре, в онази ранна утрин Амели Кукличката Щурм можеше и да не поглежда към мобилния телефон на своя любим. Можеше и да не прослушва пощенската му кутия. Но го направи. И чу нещо ужасяващо.
	След което заля скъпите му костюми с вино. Метна се на колата и пое накъдето й видят очите. Заедно с кучето и сломеното си сърце.
	Тя искаше отмъщение.
	А може би и секс.
	Освен това на другия ден ставаше на трийсет и две.
	Четирийсет и осем часа от живота на една жена, която най-после извърши това, което винаги е заплашвала, че ще извърши.

	„Нощна тарифа“ (ИК „Колибри“, 2005 г.) е първият роман на немската писателка и журналистка от списание „Щерн“ Илдико фон Кюрти. Още в първите месеци след излизането си той оглави класациите за най-продавани книги в Германия. „Сърцебиене“ категорично затвърди славата на авторката си и надмина по продажби първата й рожба, достигайки два и половина милиона екземпляра. „Какво значи «типично женско»?“, пита Фон Кюрти и дава своите отговори с характерното си чувство за хумор. Като се започне от това, че посвещава книгата на личния си фризьор — един така важен за всяка жена мъж.
C>
	„Ако Илдико фон Кюрти не съществуваше, Телекомът трябваше да я измисли. Книгите й се търсят като телефонния указател.“
@	Ди Велт
C$
