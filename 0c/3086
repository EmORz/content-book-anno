	Нахвърлил щрихите на необичайния житейски път на една жена с невероятна съдба, Сидни Шелдън довършва портрета на този живот във втората част на дилогията за тъмния среднощен час.
	Развоят на драматичния сюжет обикаля екзотичните средиземноморски брегове, Европа, Америка и като на филмова лента достига потайните дълбини на подземния престъпен свят, над който шефства и шества мултимилионерът Демирис — любител на изкуството и жените, мафиот и изтънчен убиец.
	Човек, който има всичко. И нищо. Защото душата му е проядена от жажда за мъст. Мъст към една жена.
	Ще преодолее ли Катерин горчивината на среднощните спомени? Така фатална в борбата й срещу Демирис и несправедливите удари на съдбата…
	И вие държите в ръцете си втората част на дилогията „Отвъд полунощ“ и „Спомени от полунощ“ на Сидни Шелдън. Бестселъри, които обиколиха света.