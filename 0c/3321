	„Поздрави от мъртвеца“ — обявява Максуел Бродбент от видеозаписа, който е оставил след мистериозното си изчезване от разкошното имение в Ню Мексико. Скандален арт критик, ловец на съкровища и разбивач на древни гробници, Бродбент е натрупал огромно богатство — картини, скулптури и археологически ценности за над половин милиард долара. Но от тях също няма и следа…
	Отначало тримата му синове — повикани с лично писмо от изчезналия — подозират грабеж, но истината се оказва много по-странна: като последно предизвикателство тираничният и ексцентричен Бродбент-баща изисква от синовете си да открият гроба му някъде по света, и то непременно заедно, превръщайки неприязънта си във взаимопомощ — ако искат да си получат наследството.
	Пътешествието започва, но братята се опитват да играят един срещу друг, без да подозират, че съвсем не са единствените, решени да се състезават до смърт за съкровището. Най-ценното в него е древен лечителски кодекс на маите — плячка, пред която животът на братята Бродбент не струва пукната пара. Някой вече е платил милиони, някой е готов на всичко… И убийственото преследване набира страшна скорост.
C>
	„Тайният кодекс“ е великолепен трилър — бърз, високооктанов, блестящ. Ако харесвате „Шифърът на Леонардо“ няма начин да не харесате и романа на Дъглас Престън.
@	USA Today
C$
C>
	Отдавна съм фен на майсторството на Дъглас Престън — по-дълго от всеки друг… Той винаги изпипва нещата и ги прави живи и достоверни. „Тайният кодекс“ е страхотна смес от мистерия, ужас и приключения, които те пленяват и те държат в неистово напрежение; Дъг е разказвач от висока класа.
@	Ричард Престън, автор на бестселъри в класацията на New York Times
C$
