	Сергей Лукяненко е един от най-известните руски писатели фантасти. Автор е на успешните поредици за Патрулите, Дълбината и Звездната сянка. Носител е на множество награди, включително и за най-добър европейски фантаст, а по книгите му са заснети и два мултимилионни филма.


	Мартин „Скитника“ Игориевич води изпълнения с вълнение и опасности живот на междузвезден частен детектив. Използвайки мрежата от Портали, предоставена на човечеството от мистериозните извънземни пазители, той обикаля познатата Галактика, защитавайки интересите на своите клиенти.
	Задачата, която получава от тайнствен непознат, е на пръв поглед проста — да открие изчезналата му седемнадесетгодишна дъщеря Ирина и да я върне при семейството й.
	Ситуацията обаче се оказва далеч от рутинна и Скитника се впуска в най-важното, опасно и вълнуващо пътешествие на живота си. Каква е тайната на живота във Вселената, възможен ли е Галактически Апокалипсис, каква е ролята на пазителите и знаят ли те за нея… отговорите ще се окажат съдбовни за всички раси в Галактиката.


	Ирина Полушкина. Каква е тайната на това толкова необикновено обикновено момиче? Какво цели и ще успее ли да го постигне? Защо продължава да умира? Мартин ли е виновен, или съвсем други сили са съсредоточили вниманието си в нея? Защо има седем копия — нарочно ли е това, или е просто шега на съдбата? Колко Ирини трябва да умрат и умират ли те наистина? И дали всъщност това има значение? Или ще се окаже просто закачка, чиято цел е да прикрие зараждащата се война с пазителите, чийто роден свят е открит и може да бъде нападнат? Имат ли пазителите истинско знание, или са просто млада раса намерила, играчките на боговете?
	Ами ако има божественост за всички даром, така че никой да не бъде пренебрегнат, дали ще е лесно да си Бог?
