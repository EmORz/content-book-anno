C>
	… Ден на гняв е оня ден, ден на смущение и на утеснение, ден на опустошение и на разорение, ден на тъмнина и на мрак, ден на облак и на гъста мъгла, ден на тръба и на тревога… И нито среброто им, нито златото им ще ги избави в деня на гнева Господен. Но цялата земя ще бъде погълната от ревнивостта Му…
@	Из Книга на пророк Софроний, гл. 1–15, 18
C$
	Дълбоко в планините на Аризона най-мощният в света суперкомпютър ще пресъздаде първия миг на Сътворението — самия Голям Взрив. Рожба на Нобеловия лауреат Грегъри Норт Хейзълиъс, суперкомпютърът, наречен Изабела, е най-скъпата машина, строена някога от човечеството. Някои хора вярват, че с нейна помощ ще бъдат отключени тайните на Вселената. Но други се боят, че тя може да предизвика чудовищна катастрофа. А трети с ужас откриват, че Библейските предсказания за настъпващата Последна битка — Армагедон — са много по-близо до сбъдването си в действителност, отколкото си представя нищо неподозиращият свят. И знаците са пред очите ни…
	Когато д-р Хейзълиъс и неговият екип от дванайсет апостоли на науката започват опасния експеримент, те се изправят пред потресаващо откритие — откритие от такъв характер, че трябва да бъде запазено в тайна от света на всяка цена! Уайман Форд, бивш оперативен агент на ЦРУ (когото сме срещали в „Хищник“ — предишния роман на Д. Престън) е изпратен от правителството със секретна мисия — да узнае каква мрачна тайна крият поклонниците на Изабела и защо са прекъснали всякаква връзка и достъп до своята база на Червеното плато… Нещо невиждано и невъобразимо се готви в дълбоките свръхзащитени подземия. Нещо, способно да предизвика Апокалипсиса. Човечеството никога не е било по-близо до деня на Великия Гняв, до разрушението и… спасението. Часовникът отброява миговете до Последната тайна…
C>
	Страниците просто летят! Необикновен трилър с мощното звучене на библейско предупреждение.
@	Publishers Weekly
C$
C>
	Супер четиво! „Ден на гнева“ подтиква към дълбок размисъл и едновременно с това е невероятно развлечение — динамичен трилър, където науката, вярата и политиката са в експлозивна смес. Цяла нощ няма да се откъснете от тази книга.
@	Джефри Дийвър, _New York Times_
@	bestselling author of _The Sleeping Doll_
C$
