	Уайман Форд е изпратен на тайна мисия в Камбоджа, за да открие местонахождението на мина, от която добиват странни скъпоценни камъни с изключителна красота и… изключително опасна радиация. Загадъчните камъни имат още по-загадъчна връзка с блестящия метеор, разцепил небето над Мейн и изчезнал необяснимо как, без да остави кратер след удара.
	Две млади жени наемат лодка и се отправят към далечен остров, за да открият мястото на сблъсъка и да изяснят мистерията. Но нямат представа в какво се забъркват…
	В същото време един учен се натъква на неизяснен източник на силно гама-лъчение в слънчевата система. Скоро обаче намират обезглавения труп на учения, а данните изчезват.
	Изображения с висока резолюция, направени от НАСА, разкриват необяснима находка. В кратера Волтер върху една от луните на Марс — Деймос — е дълбоко заровена някаква структура с очевидно изкуствен произход. Бързо изчисление показва, че на всеки 60 часа кратерът върху Деймос сочи към Земята. И в този кратер нещо става… Тайнствената структура като че ли е активирана, а трупащите се на земята разкрития постепенно очертават една ужасяваща картина на предстояща катастрофа с потресаващи мащаби. Уайман Форд и екип от учени разполагат с много малко средства за борба — космическата сонда Орбитър и няколко малки сателита, кръжащи край Червената планета. Нито едно от тези средства дори отдалечено не прилича на оръжие. А 60-те часа неумолимо изтичат…
C>
	Брилянтен… изпълнен с мащабни идеи, но дълбоко човечен, а също и дълбоко разтърсващ трилър.

@	Лий Чайлд, New York Times bestselling author
C$
C>
	Дъглас Престън блестящо съчетава в романите си съвременна наука и интензивен, напрегнат трилър, от който ти спира дъхът. Без съмнение той е новият Майкъл Крайтън.

@	Тес Геритсен, New York Times bestselling author
C$
C>
	Романите на Дъг Престън винаги са отлично изградени: „Сблъсък“ сграбчва още в началото, продължава още по-интересно, и не те пуска до самия страхотен финал. Блестящ трилър, които държи в напрежение през цялото време.

@	Лари Бонд, New York Times bestselling author
C$
