	Известен поет изчезва, след като е извършил жестоко масово убийство. И то в едно спокойно и задоволено общество, в което повечето хора са преминали терапия за премахване на агресивността. Бащата на една от жертвите е сред най-могъщите хора на планетата. Той е готов на всичко, за да разбере мотивите на убиеца, който е бил негов приятел. По дирите на поета тръгват и Селекторите — самообявили се за обществени отмъстители, както и екзотичната красавица Мери Чой от полицията на Лос Анджелис…
	„Кралицата на ангелите“ е не само приковаваща вниманието история, но и задълбочено изследване на човешкия ум. В този чудесен роман Грег Беър ни отвежда в един странен свят от бъдещето, където пробивите в нанотехнологията са променили облика на Земята. Но в същото време авторът се стреми да разбие утвърдените представи за съвършенство, дълг и наказание, като по този начин ни води из лабиринтите на човешката душа.

C>
	Дори за всепризнат талант като Грег Беър „Кралицата на ангелите“ е голямо постижение… Но най-важното в тази книга е, че това е научна фантастика отвъд познатите граници, рядко престъпвани от други автори в жанра.
@	Таймс
C$
C>
	Грег Беър генерира идеи, непостижими за останалите. Мисълта му стига до най-отдалечените точки на вероятното и създава картини-шедьоври.
@	Дейвид Брин
C$
