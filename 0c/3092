	Едва ли златотърсачът Диего де Мондрагон е предполагал, че името му ще се свързва с изпечена от свирепото слънце каменна грамада, щръкнала като драконов зъб насред пустинята Хорнада дел Муерто в Ню Мексико. Но дори и отчаян авантюрист като него никога не би могъл да предположи какви смъртоносни находки ще се крият дълбоко в каменните недра на Маунт Драгън седем века по-късно… там, където легендите от миналото и науката на бъдещето ще си дадат среща в една загадъчна и страховита история.
	В строго охраняваната зона под Маунт Драгън е скрит тайнственият изследователски комплекс, за които със страхопочитание говори дори посветения елит на компанията „Джиндайн“ — световен лидер в генното инженерство. Ето защо младият учен Гай Карсън счита за чест поканата да работи там рамо до рамо с най-големите светила на съвременната микробиология и генетика. Ръководена от гениалния и далновиден откривател Брент Скоупс, „Джиндайн“ е на път да постигне невиждан пробив, който обещава да донесе неизброими ползи за човечеството… Но когато Карсън осъзнава какво всъщност се върши зад херметично изолираните стени на забранената зона — вече няма връщане назад: и в буквалния, и в преносния смисъл. Попаднал в челюстите на убийствен капан, Карсън трябва не само да отвоюва живота си, но и да спре надигащия се апокалиптичен кошмар с невъобразими последствия…
C>
	Писателският тандем Престън — Чайлд, който взе дъха на читателите със страховитите си трилъри, сега се завръща с още по-стряскаща и грабваща вниманието история, достатъчно истинска за да провокира дискусия за етиката на човешката намеса в тайните на гена, и достатъчно завладяваща, за да бъде първокласно четиво.
@	Publishers Weekly
C$
C>
	По-добро от всичко, което бихме се надявали да създаде в писането рекомбинантният ген на Майкъл Крайтън и Питър Бенчли — динамичното дуо Престън & Чайлд отново доказва, че са майстори на трилъра!
@	Kirkus Reviews
C$
