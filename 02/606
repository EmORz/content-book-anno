	Реймънд Чандлър (1888–1959) едва ли се нуждае от представяне. На българския читател у нас са известни романите му „Високият прозорец“, „Дългото сбогуване“, „Големият сън“ и „Сбогом, моя красавице“. В американската литература Чандлър остана ненадминат майстор на така наречения „черен роман“ поради дълбочината на социалната критика, до която стига в своите произведения. Неговият детектив-единак, както Филип Марлоу сам се назовава, продължава и по страниците на двата романа, предлагани в този том, своята битка с буржоазния морал, с корумпираната полицейска машина, с поощряваната от обществото престъпност.