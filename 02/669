	Повече от сто са криминалните романи на Ърл Стенли Гарднър (1899–1970) — американец, адвокат по професия, писател по призвание, който с плодовитостта на перото, с качествата на творческото въображение, с умението да гради вълнуващо заплетени сюжети и характери заема видно място сред класиците на този жанр. Подбраните два романа са типични за творчеството на Гарднър — задъхана динамичност на действието, което се развива с картинността на филмов сценарий, напрежение и финална сцена в съда, където главният герой — адвокатът Пери Мейсън, със своя интелект, нетривиален подход и опит печели блестяща победа над злото.