	През 1980 г. книгоиздателство „Георги Бакалов“ — Варна, издаде първата стихосбирка „Аз и морето“ на рано напусналата ни поетеса от Бургас Петя Дубарова. Родена през 1962 година, Петя Дубарова за съвсем кратко време (починала е през 1979 г.) разкри блясъка на своя неповторим талант и покори своите читатели.
	Второто издание на „Аз и морето“ ще даде възможност на повече хора да се срещнат с творчеството на П. Дубарова и да се насладят на красотата на едно ярко дарование.