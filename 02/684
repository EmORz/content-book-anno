C>
	— Аз отивам при Великия Оз да го помоля да ми даде мозък — каза Плашилото, — защото главата ми е пълна със слама.
	— А пък аз отивам да искам сърце — обясни Тенекиеният дървар.
	— А аз отивам да поискам да върне Тото и мен в Канзас — добави Дороти.
	— Мислите ли, че Оз може да ми даде смелост? — попита Страхливият лъв.
C$
	__Лиман Франк Баум__ (1856—1919) е роден в градчето Читенаго, щата Ню Йорк. До четирийсетата си година сменя много професии — печатар, търговец на марки, служител, фермер, собственик на театър, актьор, журналист, продавач на глинени съдове и фойерверки. Първата му книга за деца с цветни илюстрации на художника Уилям Денслоу излиза през 1897 г. Следващата им книга, появила се през 1900 г., е романът „Вълшебникът от Оз“. Дори днес, повече от век след публикуването й, тя остава един от върховете в световната класика за деца. През 1904 г. излиза продължението на романа — „Страната на Оз“.